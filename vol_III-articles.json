[
  {
    "context": "in Val di Serchio.",
    "title": "MACADIO, MACAGGIO, o MACAJO",
    "body": "– Contrada nella quale esistevano due chiese (S. \nPietro e S. Prospero) soggette al piviere della Primaziale, \nnella Comunità e Giurisdizione dei Bagni a S. Giuliano, \nDiocesi e Compartimento di Pisa. \nÈ il nome di una contrada nel suburbio settentrionale di \nPisa fra la fossa di Maltraverso e la ripa sinistra del fiume \nSerchio. \nSembra che questo luogo di Macadio traesse origine da \nuna chiesa antichissima dedicata a S. Macario, giacchè \nuna carta del secolo XIII appartenuta al Mon. di S. \nMichele in Borgo a Pisa rammenta una possessione posta \nnei confini di S. Macadio contigua ai beni del C. Ugolino \nda Donoratico. \nFra gl’istrumenti del precitato Mon. avvenne uno del \n1096, in cui si nomina il comune di Macajo nel distretto \ndi Pisa. Anche nei secoli XIV e XV il comune di Macajo \no Macadio è rammentato nelle pergamene dei monasteri \ndi S. Marta e di Nicosia di Pisa. (ARCH. DIPL. FIOR.) \nLe chiese di S. Pietro e S. Prospero de Macadio furono \nregistrate nei cataloghi delle chiese pisane nei secoli XIII \ne XIV.",
    "original_title": "MACADIO, MACAGGIO, o MACAJO",
    "page": 3,
    "slug": "macadio-macaggio-o-macajo",
    "byte_offset": 682
  },
  {
    "context": "(S. Macarius) nella Valle del Serchio.",
    "title": "MACARIO (SAN)",
    "body": "– Pieve antica che dà tuttora il nome a una contrada, parte \nin poggio detta S. Macario in monte, e parte in pianura \ndistinta col nome di S. Macario in piano, nella Comunità \nGiurisdizione Diocesi Ducato e 4 in 5 miglia a maestro di \nLucca. \nTrovasi la chiesa plebana sulla pendice meridionale dei \npoggi che separano la vallecola della Freddana da quella \ndi Contesola , la cui popolazione è in gran parte racchiusa \nfra quest’ultimo torrente e la Cerchia, avendo a ponente la \nstrada Regia postale di Genova nella sezione che dal \nPonte S. Pietro s’avvia pel monte di Quiesa. \nFra le più antiche memorie di questa parrocchia plebana, a \nme note, tengo quella di una carta lucchese dell’anno 800, \nconsistente in un catalogo delle chiese, monasteri e beni \nsituati nello stato di Lucca, sui quali a quell’epoca vi \naveva qualche diritto la basilica di S. Pietro in Vaticano di \nRoma. Nella qual carta si trova indicato fra i contadini, o \nmanenti tributarii di S. Pietro, uno abitante nel pop. di S. \nMacario. (MEM. LUCCH. T. V. P. II). \nAll’Articolo Arliano di Val di Serchio citai un documento \ndell’anno 892 (di ottobre) relativo a una questione fra \nl’arciprete della chiesa di S. Macario e quello della vicina \npieve di Arliano riguardo alle oblazioni e decime pretese \ndal pievano di S. Macario, contro il pievano di Arliano, \ndagli abitanti delle ville di Stabbiano, Chiatri, Colognola, \nRosiniano, Vignole, Farneta, Oliveta, e Formentale; \nsicchè fu portata la causa davanti a Gherardo vescovo di \nLucca, il quale, esaminato il deposto dei testimoni, decise \nche le suddette ville appartenevano al pievano di Arliano e \nnon a quello di S. Macario. (MEMOR. LUCCH. T. IV. P. \nII.) \nUn’altra questione era insorta nel 1127 fra il pievano di S. \nMacario e il rettore della cappella succursale di Vecole \nrelativamente alle decime e al diritto sopra alcune case \nsituate a confine fra Vecole e San Macario in monte. La \nvertenza fu decisa nel palazzo vescovile di Lucca lì 2 \nagosto di detto anno 1127 dal vescovo Benedetto assistito \ndall’arciprete, dal primicero e da altri canonici della \ncattedrale di S. Martino. (loc. cit.) \nDa una carta scritta in Lucca nel dicembre, dell’anno 779, \nsi ha contezza non solo di una delle ville di sopra \nnominate (Vignole), ma vi si riscontrano ancora i nomi \nche tuttora conservano quei corsi d’acqua. Imperocchè si \ntratta ivi di un cambio di beni posti in loco Viniole trans \nContisula, confinanti da un lato col rio qui dicitur la \nCercle, per ricevere in compenso due pezzi di terra situati \nin loco Castaniolo. (MEMOR. LUCCH. T. V. P. II). \nLa pieve di S. Macario nel catalogo del 1260 \ncomprendeva i sei popoli seguenti, oltre quello della \nparrocchia plebana e due spedaletti situati a Piazzano e in \nValprumaja; cioè, 1. S. Maria di Vecole; 2. S. Pietro di \nFibialla, detta de’Canonici; 3. S. Martino in Valprumaja, \no Valpromaro; 4. S. Frediano di Piazzano; 5. S. Jacopo di \nColle Bertario (soppresso); 6. S. Biagio a Rasignano \n(idem). \nGli ospedali di Valprumaja e di Piazzano, situati sulla \nstrada che guida a Camajore, servono a indicarci che \nun’antica via maestra a quel tempo dirigevasi da Lucca \nper i poggi della Freddana, donde scendeva nella Versilia \nper unirsi e continuare con la Via Francesca, o Emilia di \nScauro . \n\n\n\nIl territorio di S. Macario, precipuamente quello di monte, \nè sparso di deliziose case di campagna; e le pendici dei \nsuoi colli esposte a mezzogiorno e a levante sono nel \ntempo stesso ubertose in prodotti di granaglie, di olio e di \nvino. \nLa chiesa plebana di S. Macario nel 1832 contava 607 \nabitanti.",
    "original_title": "MACARIO (SAN)",
    "page": 3,
    "slug": "macario-san",
    "byte_offset": 1777
  },
  {
    "context": "in Val di Sieve, già detto a FONTE BUONA sulla Carza .",
    "title": "MACCHIE (S. MICHELLE ALLE)",
    "body": "– Contrada in gran \nparte coperta tuttora di querce e di macchia cedua, donde \nha preso il nomignolo la chiesa parrocchiale di S. Michele \nalle Macchie in luogo di quello che portava nei primi \nsecoli dopo il mille, di S. Michele a Fontebuona, nel \npiviere di Macioli, Comunità e circa tre miglia toscane a \nostro di Vaglia, Giurisdizione di Scarperia, Diocesi di \nFiesole, Compartimento di Firenze. \nLa chiesa delle Macchie risiede in costa alla sinistra del \ntorrente Carza , e mezzo miglio sopra la posta di Fonte \nbuona , la cui borgata è compresa nello stesso popolo, e \nche per molti secoli ha dato il vocabolo, come dissi, alla \nchiesa parrocchiale di S. Michele alle Macchie. – Vedere \nFONTEBUONA in Val di Sieve. \nLa parrocchia di S. Michele alle Macchie nel 1833 \ncontava 155 abitanti.",
    "original_title": "MACCHIE (S. MICHELLE ALLE)",
    "page": 4,
    "slug": "macchie-s-michelle-alle",
    "byte_offset": 5475
  },
  {
    "context": "(Macula?) nel Val d’Arno inferiore. ",
    "title": "MACCIA, o MACLA",
    "body": "– Casale perduto che diede il titolo a una chiesa (S. \nAndrea a Maccia) nel piviere di S. Maria a Monte, \nComunità medesima, Giurisdizione di Castel Franco di \nsotto, Diocesi di Sanminiato, già di Lucca, \nCompartimento di Firenze. \nQuesta località di Maccia o Macla, di cui è rimasto il \nvocabolo a un mulino sulla Gusciana, è rammentata fino \ndal secolo IX in alcune pergamene dell’Archivio \nArcivescovile di Lucca spettanti alla pieve di S. Maria a \nMonte, ossia alla distrutta chiesa battesimale di S. Ippolito \nin Anniano, fra l’Arno e la Gusciana. \nAppella a questa Maccia un istrumento rogato in Lucca li \n15 ottobre dell’anno 848, col quale il pievano di S. \nIppolito in Anniano, diede a livello una casa con podere \nposto in luogo Maccia, o Macla spettante alla predetta \nchiesa battesimale. – Se questo luogo fosse identico con la \nClusura Miccula, rammentata in un altro contratto del 2 \ngiugno 874 dello stesso Archivio Arcivescovile Lucchese, \nnoi avremmo una meno incerta ubicazione del luogo \nsuddetto; tostochè ivi si dichiara che la Clusura Miccula \ndella pieve di S. Ippolito era situata presso Petriolo; cioè, \ndove è adesso Castel Franco fra l’Arno e la Gusciana \n“inter fluvio Arme et Arno prope Petriolo”. – (MEMOR. \nLUCCH. T. V. P. II). \nLa cappella di S. Andrea di Maccia trovasi pure segnata \nnel catalogo delle chiese della diocesi lucchese del 1260 \nnel piviere di S. Maria in Monte; e ritengo che essa \ncorrisponda a quella Cappella de Macaria nominata nella \nbolla dal Pontefice Eugenio III spedita da Ferentino li 6 \ngennajo 1150 a Gottofredo pievano di S. Maria a Monte. \n(LAMI Hodoep. P. II.)",
    "original_title": "MACCIA, o MACLA",
    "page": 4,
    "slug": "maccia-o-macla",
    "byte_offset": 6367
  },
  {
    "context": "in Val di Chiana.",
    "title": "MACCIANO",
    "body": "– Casale con chiesa \nparrocchiale (S. Pietro) nella Comunità Giurisdizione \nDiocesi e circa 4 miglia toscane a ponente di Chiusi, \nCompartimento di Arezzo. \nÈ situata la chiesa in una piaggia a settentrione del \nChiaro , o lago di Montepulciano fra le sorgenti dei fossi \nGragnano e Morato, uno dei quali al suo levante e l’altro \nal suo ponente maestro, mentre a ostro libeccio corre il \nfiume Astrone e la strada rotabile che da Chianciano guida \na Chiusi. \nLa parrocchia di S. Pietro a Macciano non comparisce \nnella statistica del 1551. – In quella per altro dell’anno \n1745 essa contava 226 persone, e nel 1833 aveva 298 \nabitanti.",
    "original_title": "MACCIANO",
    "page": 4,
    "slug": "macciano",
    "byte_offset": 8078
  },
  {
    "context": "",
    "title": "MACCIUOLI",
    "body": "– Vedere MACIOLI.",
    "original_title": "MACCIUOLI",
    "page": 4,
    "slug": "macciuoli",
    "byte_offset": 8757
  },
  {
    "context": "nel Val d’Arno pisano.",
    "title": "MACERATA",
    "body": "– Contrada che ha \ndato il vocabolo a due popoli attualmente riuniti (S. \nMiniato e S. Stefano) nel piviere di S. Casciano a Settimo, \nComunità e più di 3 miglia toscane a libeccio di Cascina, \nGiurisdizione di Pontedera, Diocesi e Compartimento di \nPisa. \nRisiede in pianura fra il Rio di Pozzale ed il Fosso Reale, \nossia del Zannone, lungo la nuova strada provinciale di \nVicarello, detta anche di Macerata, che alla borgata della \nMadonna del Piano staccasi dalla R. fiorentina per \nattraversare la pianura meridionale pisana. \nLa villa del comunello di S. Stefano a Macerata trovasi \nnominata nella carte pisane, fra le quali una del 1196 \nappartenuta al Mon. di S. Lorenzo alla Rivolta, ora \nnell’Archivio Diplomatico Fiorentino \nLe chiese di S. Miniato e di S. Stefano a Macerata furono \nregistrate nel catalogo dei pievanati della diocesi di Pisa, \nfatto nel 1372. Quella di S. Miniato non esiste più, e \nl’altra di S. Stefano era divenuta inservibile per modo che \nè stata riedificata di pianta nel secolo attuale, e dichiarata \ndi nuovo parrocchiale, mediante un decreto arcivescovile \ndel 17 gennajo 1826, dopo che essa dal patrimonio \necclesiastico fu dotata con una parte delle rendite \nappartenute alla soppressa abbadia di S. Stefano a Cintoja. \nLa parrocchia di S. Stefano a Macerata nel 1833 contava \n404 abitanti.",
    "original_title": "MACERATA",
    "page": 4,
    "slug": "macerata",
    "byte_offset": 8793
  },
  {
    "context": "in Val di Pesa.",
    "title": "MACERATA, e MONTE MACERATA",
    "body": "– \nCastellare e poggio con antica chiesa parrocchiale (S. \nMaria. di Monte Macerata) nel piviere di Campoli, \nComunità Giurisdizione e circa 6 miglia toscane a \nscirocco di San Casciano, Diocesi e Compartimento di \nFirenze. \nRisiede il castellare con la chiesa sulla cima di amena \ncollina fra la Greve e la Pesa alle sorgenti del torrente \nTerzona, e un miglio toscano a settentrione della badia di \nPassignano. \nFu questo luogo signoria della stirpe magnatizia \nde’Scolari e Buondelmonti, l’ultimo germe dei quali (la \nmarchesa vedova di Ubaldo Feroni) possiede costà \nde’beni aviti, comecchè essa abbia rinunziato al Principe il \ngiuspadronato della chiesa di S. Maria a Macerata. \n\nNel maggio dell’anno 981 risiedeva nel suo castello di S. \nMaria a Macerata Pietro di Teuzzone, quando per \nistrumento ivi rogato diede a livello un podere posto a \nNievoli nel piviere di S. Stefano a Campoli. (ARCH. \nDIPL. FIOR. Carte della badia di Passignano). \nMolti, se dovessi citarli, sono gl’istrumenti della \nprenominata badia, relativi al castello di S. Maria a \nMacerata, fra i quali uno del 1010, e un altro del maggio \n1015, celebrati egualmente nel castello di S. Maria a \nMacerata. Con l’ultimo atto Sichelmo del fu Gio. donò al \nmonastero di S. Michele a Passignano, e per esso all’abate \nWalperto, l’intiera porzione della case dominicali, delle \ncorti e delle chiese con tutti i beni di sua pertinenza situati \nnei pievanati di Campoli e di Rubbiana. Tra i beni \nrinunziati fuvvi una porzione del castello e chiesa di S. \nMaria a Macerata, del castello di Paterno, e di quanto a lui \nsi apparteneva in Tizzana, in Cerreto, a S. Cristina, e in \naltri luoghi in quei due pievanati. \nLa parrocchia di S. Maria a Macerata, o a Monte \nMacerata nel 1833 contava 172 abitanti.",
    "original_title": "MACERATA, e MONTE MACERATA",
    "page": 4,
    "slug": "macerata-e-monte-macerata",
    "byte_offset": 10174
  },
  {
    "context": "",
    "title": "MACERETO, o MACIARETO (PONTE A)",
    "body": "– Questo \nponte di pietra a tre arcate, che cavalca il fiume Merse \nsulla strada Regia grossetana, fu edificato l’anno 1368; \nricostruito più grandioso nel 1827 a bracc. 278 sopra il \nlivello del mare Mediterraneo. – Prese il nome da una \npiccola borgata che fino al secolo XIII ebbe chiesa \nparrocchiale (S. Niccolò) da gran tempo distrutta riunita a \nquella di S. Lorenzo a Merse, nella Comunità \nGiurisdizione e circa 8 miglia toscane a ostro di Sovicille, \nDiocesi e Compartimento di Siena, la qualcittà trovasi 14 \nmiglia toscane a settentrione del Ponte a Macereto. \nÈ noto specialmente questo luogo per il bagno termale \nsituato sulla ripa sinistra del fiume Merse a poca distanza \ndal ponte, lungo la strada Regia grossetana; comecchè \nattualmente tali terme si trovino mal ridotte sotto il \nvocabolo di Bagno del Doccio. Cotesto bagno è \nrammentato all’anno 1273 nel consiglio della Campana \nalle Riformagioni di Siena in occasioni di essere stati \neletti da quella Signoria tre ufficiali per far risarcire il \nBagno del Doccio e quello di Petriolo . Nell’anno 1300 \ndallo stesso governo si ordinò di ritrovare e riallacciare le \nvene deviate del Bagno del Doccio; e nel consiglio del \n1335 fu risoluto di costruire una fonte nello stesso luogo. \n– Trovansi però sulla medesima ripa sinistra del fiu me \nMerse presso il casale di Filetta scaturigini più copiose di \nacque termali solfuree, state probabilmente confuse una \nvolta sotto lo stesso vocabolo del Bagno a Macereto. – \nCostà sino dal secolo XIII esisteva un ospdaletto intitolato \na S. Jacopo per servire di alloggio ai bagnanti ed ai \npasseggeri. \nCredette il Benvoglienti che i Bagni di Macereto fossero \nidentici a quelli, che Cicerone chiamò Balnea Siena. \nAnche il Bacci nella sua opera de Thermis deduce \nl’antichità di questi bagni dalle medaglie o monete \ndell’Imp. Gordiano che furono alla sua età scoperte nel \nluogo di Macereto. \nDi costeste terme fecero uso l’Imp. Arrigo VII nell’agosto \ndel 1313, e il Pont. Pio II nell’estate del 1459. \nÈ fama che da Macereto abbia avuto origine la celebre \nfamiglia magnatizia de’Ghigi, e costà ebbero poderi anche \nin tempi meno antichi anche i conti d’Elci e i Tolomei di \nSiena.",
    "original_title": "MACERETO, o MACIARETO (PONTE A)",
    "page": 5,
    "slug": "macereto-o-maciareto-ponte-a",
    "byte_offset": 12020
  },
  {
    "context": "",
    "title": "MACIA",
    "body": "– Vedere MACCIA nel Val d’Arno inferiore, e MAGIA nella Valle dell’Ombrone pistojese.",
    "original_title": "MACIA",
    "page": 5,
    "slug": "macia",
    "byte_offset": 14307
  },
  {
    "context": "",
    "title": "MACINAJA (MASSA)",
    "body": "– Vedere MASSA MACINAJA.",
    "original_title": "MACINAJA (MASSA)",
    "page": 5,
    "slug": "macinaja-massa",
    "byte_offset": 14412
  },
  {
    "context": "",
    "title": "MACINANTE (FOSSO)",
    "body": "– Vedere FOSSO MACINANTE.",
    "original_title": "MACINANTE (FOSSO)",
    "page": 5,
    "slug": "macinante-fosso",
    "byte_offset": 14462
  },
  {
    "context": "in Val d’Elsa.",
    "title": "MACINATICO",
    "body": "– Casale ch’ebbe chiesa \nparrocchiale (S. Michele) nel piviere di Celloli, Comunità \ne Giurisdizione di San giminiano, Diocesi di Colle, già di \nVolterra, Compartimento di Siena. – Vedere CELLOLI in \nVal d’Elsa. \nLa parroccchia di Macinatico fu soppressa sotto il \nGranduca Leopoldo I. Essa nel 1551 non contava più che \n41 parrocchiani; e nel 1745 aveva 112 abitanti.",
    "original_title": "MACINATICO",
    "page": 5,
    "slug": "macinatico",
    "byte_offset": 14515
  },
  {
    "context": "(Maciuole) (S. CRESCI A) sulla Carza in Val di Sieve.",
    "title": "MACIOLI, e MACCIUOLI",
    "body": "– Antica ch. plebana che portò \npure il distintivo di S. Cresci in Albino, nella Comunità e \nintorno a 4 miglia toscane a ostro di Vaglia, Giurisdizione \ndi Scarperia, Diocesi di Fiesole, Compartimento di \nFirenze. \nRisiede sulla schiena del monte dell’Uccellatojo , o di \nPratolino, circa 7 miglia toscane a settentrione di Firenze, \npresso la strada Regia bolognose che gli passa a ponente \nmentre ha al suo grecale le sorgenti del torrente Carza, \nossia il Capo Carza . \nQuesta chiesa plebana di architettura semi gotica a tre \nnavate con sette colonne per parte fu fabbricata nel modo \nche ora si vede verso la metà del secolo XV, mentre ne era \npievano il faceto e sagace pievano Giovanni Arlotto \nde’Mainardi . – Della stessa pieve pertanto si hanno \nmemorie fino dal secolo X. Citerò fra gli altri un \nistrumento dell’anno 941 relativo a una donazione fatta da \ntre fratelli a favore della ch. e della mensa fiorentina di \ntuttociò che possedevano nella pieve di S. Cresci in Albio \n(Sita Albium). La qual pieve si dichiara posta in Albino \nnelle bolle spedite dai pontefici Pasquale II e Innocenzo II \nai vescovi di Fiesole. In ogni caso questa di Macioli è ben \ndiversa dalla ch. di S. Cresci in Valcava della diocesi \nfiorentina, con la quale fu confusa dal Manni nella sua \nopera dei Principj della Relig. Cristiana in Firenze. (P. I, \nCap. 6). \nCon istrumento rogato lì 25 luglio 1051 in Figline del Val \nd’Arno di sopra un nobile fiorentino per nome Teuzzone, \nchiamato Rustico, figlio del fu Giovanni alienò a favore di \nRidolfo del fu Sigifredo tutte le corti, case, terreni, chiese, \nservi e ancille che egli aveva comprato da Sigifredo del fu \nRidolfo padre del nuovo acquirente. I quali beni si \ndichiarano situati nei pivieri di Cavriglia, di Gaville, \ndell’Incisa, di Brozzi, di Cercina, di Vaglia, di S. Severo a \nLegari, e di S. Cresci a Carza (ossia a Macioli), dove \npossedeva la corte di Cerreto a Capo di Carza (ARCH. \nDIPL. FIOR. Carte della Badia di Passignano). \nQuesta insigne donazione di un magnate ad altro nobile \nfiorentino ci richiama per avventura alla fondazione del \nmonastero di S. Pier Maggiore di Firenze fatta nel 27 \nfebbrajo del 1066 da donna Gisla figliuola del \nprenominato Ridolfo, e vedova di Azzo figlio di Pagano. \nAvvegnachè essa donna assegnò in dote a questo nuovo \nmonastero la quarta parte di tutti i beni che gli \nappartenevano nella Marca di Toscana, e che dichiara \nessere situati a Firenze, tanto fuori quanto dentro la città, \na Perticaja , a Cascia, a Fronzoli, a Castellonchio, a \nMonte S. Martino (Monte Pilli), a Villamagna, a Cercina, \na S. Andrea a Pietra Mensola, a Montalto, a Spugnole, al \nCastello di Capo Carza, a Monte Ronzoli (Montorsoli?), \nal Castel di Pila (in Mugello), nei pivieri, cioè, di S. \nReparata a Firenze, di S. Alessandro a Fiesole, di S. \nMaria a Scò, di S. Pietro a Cascia, di S. Vito all’Incisa; di \nS. Lorenzo a Castellonchio (Miransù), di S. Donnino a \nVillamagna, di S. Andrea a Cercina, di S. Pietro a Vaglia, \ndi S. Pietro a Sieve, di S. Giovanni a Petrojo, di S. Cresci \na Carza, ec. \nCon altro istrumento del 27 novembre 1073 la \nprenominata donna Gisla offrì alla chiesa e Mon. \nmedesimo di S. Pier Maggiore la metà della sua corte con \nle case e il giuspadronato della chiesa di Capo di Carza , \neccettuate però le terre che la stessa donna aveva \nprecedentemente donato ai monasteri di S. Maria (Badia) \ne di S. Felicita di Firenze (loc. cit. Carte del Monastero di \nS. Pier Maggiore). \nLa torre, ossia campanile di Macioli fu riedificato nel \nsecolo XIII, di che ne fornisce notizia la seguente \niscrizione murata in una delle sue pareti: Anno Domini \n1279 IND. II. Mense septembris. Tempore Ambrosii \nPlebani fecit fieri hoc Nolarium cum omnibus suis \ncampanis. \nNel tempo in cui si riedificava la pieve di Macioli 23 \nOttobre 1448 dall’autorità competente fu mandata \nun’inibizione, affinchè niuno ardisse di murare o fare \nalcun lavoro di restauro in cotesta chiesa di S. Cresci, \nstante che un tal diritto appartiene (diceva l’inibitoria) al \nsuo patrono Francesco di Nerone di Nigi di Diotisalvi \nNeroni. (LAMI, Mon. Eccl. Flor.) \nIn quanto al padronato che ebbero i Neroni sulla chiesa di \nS. Cresci a Macioli ne diede più solenne testimonianza il \nPont. Sisto IV, allorquando i figli di Nerone di Diotisalvi \nNeroni rinunziarono il padronato della chiesa medesima \nal capitolo di S. Lorenzo a Firenze, nel modo che risulta \nda una bolla spedita lì 10 febbrajo del 1492 dal \nprenominato Papa al priore e canonici di S. Lorenzo. (loc. \ncit.). \nFra i pievani di S. Cresci a Macioli, oltre il faceto \nepigrammista Arlotto Mainardi, che ne ebbe l’investitura \ndal Pont. Martino V nel 1426, và rammentato un mess. \nGiunta, come colui che sotto lì 25 marzo 1329 fu \nincaricato di dare il possesso della prioria di S. Martino a \nVespignano nel piviere del Borgo S. Lorenzo al prete \nFrancesco figliuolo del celebre pittore e architetto Giotto \nda Vespignano. \nAlla fine del secolo XIII il pievano di Macioli aveva sotto \nla sua giurisdizione le seguenti chiese; 1. S. Pietro a Cali \nCarza (o a Capo di Carza) ora distrutta, 2. S. Michele di \nFonte Buona (ora alle Macchie) Rettoria; 3. S. Jacopo a \nFistigliano, (ossia a Pratolino) Prioria; 4. S. Miniato a \nColle (perduta); 5. Ospedale di S. Pietro di Selva regia \n(ignoto). – Attualmente sono rimaste le due parrocchie \ndelle Macchie e di Pratolino, nell’ultima delle quali \ntrovasi compreso l’oratorio pubblico di S. Francesco \nall’Olmo. \nLa chiesa plebana di S. Cresci a Macioli nel 1833 \nnoverava 271 abitanti.",
    "original_title": "MACIOLI, e MACCIUOLI",
    "page": 5,
    "slug": "macioli-e-macciuoli",
    "byte_offset": 14929
  },
  {
    "context": "",
    "title": "MACIUCCOLI",
    "body": "– Vedere MASSACIUCCOLI.",
    "original_title": "MACIUCCOLI",
    "page": 6,
    "slug": "maciuccoli",
    "byte_offset": 20641
  },
  {
    "context": "in Val d’Elsa.",
    "title": "MACONIANO",
    "body": "– Casale che ebbe popolo (S. \nIppolito) da lungo tempo annesso alla pieve di S. Giov. \nBattista in Jerusalem, ossia di S. Donnino a Lucardo, \nComunità di Certaldo, Giurisdizione di Castel Fiorentino, \nDiocesi e Compartimento di Firenze. – Vedere \nLUCARDO (S. DONNINO A).",
    "original_title": "MACONIANO",
    "page": 6,
    "slug": "maconiano",
    "byte_offset": 20684
  },
  {
    "context": "in Val di Serchio.",
    "title": "MADDALENA (PONTE DELLA)",
    "body": "– \nVedere SERCHIO.",
    "original_title": "MADDALENA (PONTE DELLA)",
    "page": 6,
    "slug": "maddalena-ponte-della",
    "byte_offset": 20992
  },
  {
    "context": "",
    "title": "MADDALENA (S.) A CASTIGLIONE",
    "body": "– Vedere \nCASTIGLIONE DI POGGIBONSI.",
    "original_title": "MADDALENA (S.) A CASTIGLIONE",
    "page": 6,
    "slug": "maddalena-s-a-castiglione",
    "byte_offset": 21062
  },
  {
    "context": "nel Val d’Arno fiorentino.",
    "title": "MADDALENA (S.) NEL PIANO DEL MUGNONE",
    "body": "– Convento soppresso di Frati \nDomenicani Gavotti, la cui chiesa superstite, ora cappella \npubblica, è compresa nel popolo di S. Lorenzo a Basciano, \nComunità Giurisdizione Diocesi e circa 2 miglia toscane a \nsettentrione maestr. di Fiesole, Compartimento di Firenze. \nÈ posta alla sinistra del torrente Mugnone e della strada \nprovinciale detta delle Salajole, la quale da Firenze, \npassando sotto il poggio di Fiesole e di Montereggi, \nconduce in Mugello, e per Borgo S. Lorenzo in Romagna \nnella via faentina. \nFu costà presso sino dal secolo XIV un ospedaletto lungo \nla strada per alloggiare i pellegrini sotto il vocabolo di \nospedale della Querciola, il quale al pari di tanti altri fu \nsoppresso coll’assegnare i beni all’ufficio dei Capitani di \nS. Maria del Bigallo.",
    "original_title": "MADDALENA (S.) NEL PIANO DEL MUGNONE",
    "page": 6,
    "slug": "maddalena-s-nel-piano-del-mugnone",
    "byte_offset": 21136
  },
  {
    "context": "",
    "title": "MADDALENA (S.) A SIETINA",
    "body": "– Vedere SIETINA.",
    "original_title": "MADDALENA (S.) A SIETINA",
    "page": 6,
    "slug": "maddalena-s-a-sietina",
    "byte_offset": 21995
  },
  {
    "context": "",
    "title": "MADDALENA (S. MARIA) ALLA VILLA DI  TAVOLA",
    "body": "– Vedere TAVOLA in Val d’Ombrone pistojese.",
    "original_title": "MADDALENA (S. MARIA) ALLA VILLA DI ",
    "page": 6,
    "slug": "maddalena-s-maria-alla-villa-di-tavola",
    "byte_offset": 22046
  },
  {
    "context": "",
    "title": "MADDALENA (S. MARIA) A PIETRAFITTA",
    "body": "– Vedere \nPIETRAFITTA di Val d’Elsa.",
    "original_title": "MADDALENA (S. MARIA) A PIETRAFITTA",
    "page": 6,
    "slug": "maddalena-s-maria-a-pietrafitta",
    "byte_offset": 22144
  },
  {
    "context": "nel Promontorio Argentaro.",
    "title": "MADDALENA (TORRE DELLA)",
    "body": "– Vedere LITTORALE TOSCANO, e PORTO \nS. STEFANO. \n ",
    "original_title": "MADDALENA (TORRE DELLA)",
    "page": 6,
    "slug": "maddalena-torre-della",
    "byte_offset": 22226
  },
  {
    "context": "",
    "title": "MADONNA DELL’ACQUA nel Val d’Arno pisano",
    "body": "– Vedere ACQUA (MADONNA DELL’) nel Val d’Arno \npisano.",
    "original_title": "MADONNA DELL’ACQUA nel Val d’Arno pisano",
    "page": 7,
    "slug": "madonna-dell-acqua-nel-val-d-arno-pisano",
    "byte_offset": 22337
  },
  {
    "context": "",
    "title": "MADONNA DELL’ACQUA in Val di Serchio",
    "body": "– Vedere \nACQUA (MADONNA DELL’) in Val di Serchio.",
    "original_title": "MADONNA DELL’ACQUA in Val di Serchio",
    "page": 7,
    "slug": "madonna-dell-acqua-in-val-di-serchio",
    "byte_offset": 22450
  },
  {
    "context": "",
    "title": "MADONNA DELL’AMOLA",
    "body": "– Vedere AMOLA e LAMOLA d’Arcidosso.",
    "original_title": "MADONNA DELL’AMOLA",
    "page": 7,
    "slug": "madonna-dell-amola",
    "byte_offset": 22550
  },
  {
    "context": "",
    "title": "MADONNA DEL BAGNO",
    "body": "– Vedere BAGNO (MADONNA DEL).",
    "original_title": "MADONNA DEL BAGNO",
    "page": 7,
    "slug": "madonna-del-bagno",
    "byte_offset": 22619
  },
  {
    "context": "nella Val di Nievole,",
    "title": "MADONNA DI FONTE NUOVA ossia DI MONSUMMANO BASSO",
    "body": "sotto la cura di Monsummano Basso, Comunità medesima,\nGiurisdizione e circa 3 miglia toscane a scirocco di Montecatini di Val di Nievole, Diocesi di Pescia, già di Lucca, Compartimento di Firenze.\nÈ un devoto santuario situato all’estremità inferiore del \nvillaggio di monsummano basso sulla via provinciale del \nVal d’Arno inferiore, la quale staccasi dalla R. pesciatina \nal Ponte a Nievole, passando per Monsummano basso, per \nCastel Martini, Ponte a Cappiano e Fucecchio. \nEbbe origine da una miracolosa immagine di Maria SS., \ndetta della Fonte Nuova da una scaturigine d’acqua che si \naffacciò nei contorni di questa chiesa verso l’anno 1573. \nCrebbero per il concorso dei popoli l’elemosine in guisa \nche, previo sovrano rescritto del settembre 1602, si diede \nopera all’edificazione di un tempio più decoroso. Infatti \nnel giorno 30 di detto mese fu benedetta la prima pietra di \nmarmo dal proposto della pieve di Pescia alla presenza \ndella Granduchessa Cristina, del suo primogenito il \nPrincipe ereditario (Cosimo II) e di un numero grande di \npersonaggi distinti e di popolo. \nNella qual pietra leggevasi la seguente iscrizione: Virgini \nDeiparae Templo, Ferdinando et Cristinae MM. \nHetruriae Decum, et Cosmi Primogeniti jussu, ex oblatis \nerigendo, primus hic lapis positus est; 30 decembris 1602. \nIl tempio fu designato da Gherardo Mechini sul modello \ndi quello della Pace fuori dalla porta romana presso \nFirenze. I due angeli di marmo sopra l’altare della \nMadonna sono opera dell’egregio scultore Felice Palma di \nMassa di Carrara, i quali costarono all’opera lire 1120. \nTutto l’altare andò alla somma di lire 34280; l’intaglio \ndella soffitta ammontò a lire 4261.0; per l’oro e per la \ndoratura della stessa soffitta lire 6642. – La chiesa \nsuddetta restò compita nel 1607; ad ufficiare la quale fu \ndestinato un capitolo di cappellani con organista \ngiornaliero. \nNel 1609 alla miracolosa immagine fu posta in capo una \nricca corona d’oro tempestata di gioje, che le aveva \ndestinato in dono il G. D. Ferdinando I, come si rileva \ndalle seguenti parole incise in giro alla medesima: Ferd. \nM. D. M. Etrur. III ex voto ad V. M. Mons. A. D. 1608. – \nVedere MONSUMMANO. \n\n \n ",
    "original_title": "MADONNA DI FONTE NUOVA ossia DI ",
    "page": 7,
    "slug": "madonna-di-fonte-nuova-ossia-di-monsummano-basso",
    "byte_offset": 22676
  },
  {
    "context": "",
    "title": "MADONNA DEL FRASSINE",
    "body": "– Vedere FRASSINE \n(MADONNA DEL) in Val di Cornia.",
    "original_title": "MADONNA DEL FRASSINE",
    "page": 7,
    "slug": "madonna-del-frassine",
    "byte_offset": 24989
  },
  {
    "context": "nel Val d’Arno pisano.",
    "title": "MADONNA DEL PIANO",
    "body": "– \nBorgata con ville signorili e chiesa parrocchiale il cui \ntitolo antico era di S. Pietro in Castello, da lunga mano \nriunita, insiem con quella di S. Benedetto a Settimo, alla \ncappella della Madonna suddetta; nella Comunità e un \nmiglio toscano a ponente di Cascina, Giurisdizione di \nPontedera, Diocesi e Compartimento di Pisa, da cui la \nchiesa della Madonna del Piano è 7 miglia toscane a \nlevante. \nNon si hanno memorie intorno all’origine di questa chiesa \ngrandiosa, conosciuta una volta sotto la denominazione \ndella Madonna di S. Pietro in Castello, la cui parrocchiale \nfu rammentata all’Articolo CASCIANO (S.) A \nSETTIMO. \nEra di prima giunta una cappella pubblica appartenuta \ninsieme coll’annesso ospizio ai Padri Serviti del convento \ndi Pisa, i quali ne ebbero la custodia fino all’anno 1756, \nepoca della traslazione della cura di S. Benedetto a \nSettimo in questa chiesa più vasta e più centrale, come \nquella che è posta in mezzo a una nuova crescente \nborgata. \nFu allora che il parroco di S. Benedetto a Settimo si \nobbligò per se e i suoi successori di pagare un annuo \ncenso al convento de’Servi di Maria nella SS. Annunziata \na Firenze, per la cesione del tempio predetto, dell’ospizio \ne di alcune terre annesse. \nFra gli oggetti di belle arti è da vedersi all’altare maggiore \ndi questa chiesa un dossale di marmo fatto a mezzo rilievo \ndi scultura semibarbara, sia per il lavoro, come per il \ncapriccio di chi la ideò. \nLa parrocchia in discorso, oltre ad essere situata nella \nparte più bella della pianura pisana, conta nel suo distretto \nun grande stabilimento rurale con elegante villa signorile, \ndi proprietà del sig. conte Mastiani di Pisa, cui \nappartinene l’altra contigua fattoria di Latignano . \nLa contrada è quasi tutta bitata da comodi proprietarii, fra \ni quali sono da distinguersi due famiglie; cioè, la \nMarcacci, che diede alla chiesa sulla fine del secolo \npassato, il virtuoso e benefico monsignor Niccolò \nMarcacci vescovo di Arezzo; e la famiglia Carmignani, \ncui appartengono due viventi fratelli, che uno celebre \nprofessore di diritto criminale nell’università di Pisa, \nl’altro zelante e benemerito agronomo, autori entrambi di \nun merito non mendicato. \nLa parrocchia di S. Benedetto a Settimo, ossia alla \nMadonna del Piano, nel 1551 contava 104 abitanti, nel \n1745 ne aveva 343; e nel 1833 era aumentata sino a 658 \nabitanti.",
    "original_title": "MADONNA DEL PIANO",
    "page": 7,
    "slug": "madonna-del-piano",
    "byte_offset": 25069
  },
  {
    "context": "in Val di Sieve.",
    "title": "MADONNA DI POLCANTO",
    "body": "– Vedere CHIESA DI POLCANTO.",
    "original_title": "MADONNA DI POLCANTO",
    "page": 7,
    "slug": "madonna-di-polcanto",
    "byte_offset": 27539
  },
  {
    "context": "in Val di Nievole.",
    "title": "MADONNA DELLE QUERCE",
    "body": "– \nTitolo di una chiesa parrocchiale eretta sotto il governo \nMediceo, nella Comunità Giurisdizione e circa 7 miglia \ntoscane a settentrione maestr. di Fucecchio, Diocesi di \nSanminiato, già di Lucca, Compartimento di Firenze. \nÈ posta sopra i colli delle Cerbaje , a levante della strada \nRegia traversa di Val di Nievole, in mezzo a un bosco di \nquercioli dai quali ebbe nome. \nFu edificata nel 1639 preso le rovine della chiesa di S. \nNazzario, già ospizio rammentato nelle carte lucchesi sino \ndal secolo IX, e segnatamente in un istrumento dell’anno \n856. (MEMOR. LUCCH. T. V, P. II). \nIn questo luogo di S. Nazzario in Cerbaja acquistò podere \ncon altre terre l’ospedale dell’Altopascio dal suo veditore \nil proposto di S. Giorgio di Lucca mediante contratto del \n20 novembre 1269. (Libro di Contratti della mansione \nd’Altopascio nell’ARCH. DIPL. FIOR.)– Vedere \nNAZZARIO (S.) IN CERBAJA. \nLa parrocchia della Madonna della Querce nel 1833 \ncontava 539 abitanti.",
    "original_title": "MADONNA DELLE QUERCE",
    "page": 7,
    "slug": "madonna-delle-querce",
    "byte_offset": 27614
  },
  {
    "context": "in Val di Chiana.",
    "title": "MADONNA DELLA QUERCIA",
    "body": "– \nChiesa parrocchiale, già oratorio pubblico, nel subborgo \noccidentale di Lucignano, Comunità e Giurisdizione \nmedesima, Diocesi e Compartimento di Arezzo. \nTrovasi fuori della porta del castello un quarto di miglio a \nponente dalla terra di Lucignano sulla strada che sale al \ncastello del Calcione. \nFu questo bel tempio eretto nel secolo XVI dalla \ncomunità di Lucignano con le elemosine fatte a una \nmiracolosa immagine di Maria Vergine che ivi sin \nd’allora si venerava. \nÈ tutto di pietra serena, opera eseguita sul modello fatto \nda Antonio da S. Gallo, ed è fra le più belle chiese che \nconti quel secolo fecondo in egregii artisti. \nLa chiesa della Madonna della Quercia fu eretta in \nparrocchiale con decreto vescovile del 4 settembre 1783. \n– Essa nel 1833 contava 484 abitanti.",
    "original_title": "MADONNA DELLA QUERCIA",
    "page": 8,
    "slug": "madonna-della-quercia",
    "byte_offset": 28654
  },
  {
    "context": "",
    "title": "MADONNA DELLA SELVA",
    "body": "– Vedere PIEVE DELLA \nMADONNA DELLA SELVA in Val Tiberina, e SELVA \nPERUGINA.",
    "original_title": "MADONNA DELLA SELVA",
    "page": 8,
    "slug": "madonna-della-selva",
    "byte_offset": 29504
  },
  {
    "context": "",
    "title": "MADONNA DEL SASSO",
    "body": "– Vedere LOBACO, e BIBBIENA Comunità.",
    "original_title": "MADONNA DEL SASSO",
    "page": 8,
    "slug": "madonna-del-sasso",
    "byte_offset": 29609
  },
  {
    "context": "in Val di Sieve.",
    "title": "MADONNA DE’TRE FIUMI",
    "body": "– \nSantuario insigne nel popolo di Ronta, Comunità \nGiurisdizione e circa 5 miglia toscane a settentrione \ngrecale del Borgo S. Lorenzo, Diocesi e Compartimento \ndi Firenze. \nÈ un vago tempio con buona architettura a tre navate, \neretto a onore di una devota immagine di Maria SS., detta \nde’Tre Fiumi dell’essere probabilmente sulla confluenza \ndi due rami del piccolo fiume Elsa, lungo la strada \nprovinciale faentina che sale per Ronta il giogo \ndell’Appennino di Casaglia onde varcare di là nella Valle \ndel Lamone passando da Marradi, Modigliana e Faenza. – \nVedere FIUMI (MADONNA DE’TRE). \n \n\n ",
    "original_title": "MADONNA DE’TRE FIUMI",
    "page": 8,
    "slug": "madonna-de-tre-fiumi",
    "byte_offset": 29675
  },
  {
    "context": "sotto Montalcino.",
    "title": "MADRICHIESA, o MATRICHESE",
    "body": "– Vedere MONTALCINO.",
    "original_title": "MADRICHIESA, o MATRICHESE",
    "page": 8,
    "slug": "madrichiesa-o-matrichese",
    "byte_offset": 30333
  },
  {
    "context": "in Val di Vara.",
    "title": "MADRIGNANO",
    "body": "– Castello con due \nborgate ed una chiesa parrocchiale (Ss. Niccolò e \nMargherita) nella Comunità e Giurisdizione di Calice, \nDiocesi di Pontremoli, già di Luni-Sarzana, \nCompartimento di Pisa. \nSiede sopra un risalto occidentale del monte Corneviglia , \nlungo il torrente Usurana, che è uno dei maggiori influenti \nalla sinistra del fiume Vara. \nFu signoria dei marchesi Estensi e Malaspina, prima che \nquesti ultimi cedessero (verso il 1200) Calice, \nMadrignano ed altri luoghi di questa valle a Gualtiero \nvescovo di Luni, dal quale i castelli medesimi poco dopo \n(anno 1202) furono dati in feudo ad altri nobili di \nLunigiana. Quindi è che il castello di Madrignano trovasi \nregistrato nel privilegio dall’Imp. Arrigo IV concesso nel \n1077 ai fratelli marchesi Folco e Ugo d’Este. \nNei secoli posteriori Madrignano ritornò in potere dei \nMarchesi Malaspina della linea di Mulazzo, discendente \nda Manfredi di Corrado I, dall’Alighieri appellato \nl’antico. – Vedere GIOVAGALLO. \nEra Madrignano posseduto da uno di questi marchesi, \nquando per causa di partito nel secolo XVIII fu abbattuta \nla rocca sovrastante al Castello dall’esercito imperiale. \nFinalmente l’ultimo marchese, previo il consenso cesareo, \nnel 1770 alienò la giurisdizione e possessi di Madrignano \nal Granduca di Toscana Leopoldo I unitamente ai castelli \ndi Calice e Veppo e loro territorj. – Vedere CALICE. \nLa parrocchia de’Ss. Niccolò e Margherita a Madrignano \nabbraccia nel suo distretto, oltre il castello e la borgata \nomonima, le ville di Pegni, Tranci, Valdonica e \nBruscanella . – Essa nel 1833 aveva 1044 abitanti.",
    "original_title": "MADRIGNANO",
    "page": 8,
    "slug": "madrignano",
    "byte_offset": 30406
  },
  {
    "context": "in Val di Sieve.",
    "title": "MAFRIANO",
    "body": "– Vedere MANFRIANO.",
    "original_title": "MAFRIANO",
    "page": 8,
    "slug": "mafriano",
    "byte_offset": 32068
  },
  {
    "context": "",
    "title": "MAGGIANO in Val d’Elsa",
    "body": "– Casale che diede il titolo \nalla parrocchia di S. Miniato a Maggiano, ora unita a S. \nGaudenzio a Ruballa, volgarmente detto a Bacìo, nel \npiviere di S. Lazzero a Lucardo, nella Comunità e circa 3 \nmiglia toscane a settentrione di Certaldo, Giurisdizione di \nCastel Fiorentino, Diocesi e Compartimento di Firenze. \nÈ situato in collina lungo la strada che a Tavernelle \nstaccasi dalla Regia romana per guidare verso S. Maria \nNovella di Lucardo per Ruballa a Castel Fiorentino. \nQuesta villata di Maggiano e sua corte, situata nel piviere \ndi S. Lazzero a Lucardo, è ricordata in una scrittura rogata \nin Novole, lì 2 gennajo del 1059, fra le pergamene della \nbadia di Passignano, ora nell’Arch. Dipl. Fior.. – Vedere \nRUBALLA (S. GAUDENZIO A), e MAJANO di \nLucardo.",
    "original_title": "MAGGIANO in Val d’Elsa",
    "page": 8,
    "slug": "maggiano-in-val-d-elsa",
    "byte_offset": 32121
  },
  {
    "context": "",
    "title": "MAGGIANO nella Valle del Serchio",
    "body": "– Casale che diede \nil suo nomignolo alla Certosa presso Lucca, ora chiesa \ncurata sotto il rettore della parrocchia di S. Lorenzo in \nFarneta, Comunità Giurisdizione Diocesi e Ducato di \nLucca, dalla qual città Maggiano è circa 4 miglia toscane \na ponente maestrale. \nLa chiesa di Maggiano fu dedicata allo Spirito Santo \nall’epoca della sua erezione, (anno 1311) che è \ncontemporanea alla fondazione di quella Certosa, \ncostruita tutta a spese di Gardo Bartolommei di Lucca, la \ncui famiglia ne fu sempre protettrice. I Certosini di \nMaggiano di Lucca insime coi loro correligiosi della \nCertosa di Maggiano presso Siena fondata tre anni dopo \nla lucchese, col permesso dell’Arciv. di Pisa, nell’anno \n1366 si recarono a installare un’altra famiglia del loro \nistituto nella magnifica Certosa di calci tuttora esistente. \nI Certosini di Maggiano presso Lucca furono soppressi \nnel 1808, ed il locale insieme coi beni venne alienato per \ninteresse del demanio, meno che la chiesa e una parte del \nmonastero per servire, quella al comodo dei parrocchiani, \ne questa di abitazione al curato cappellano. \nAttualmente la chiesa di Maggiano è sotto l’invocazione \ndi S. Andrea. – Essa nell’anno 1832 contava 192 abitanti.",
    "original_title": "MAGGIANO nella Valle del Serchio",
    "page": 8,
    "slug": "maggiano-nella-valle-del-serchio",
    "byte_offset": 32932
  },
  {
    "context": "nelle Masse di S.",
    "title": "MAGGIANO DI SIENA",
    "body": "Martino. – \nVedere CERTOSA DI MAGGIANO presso Siena.",
    "original_title": "MAGGIANO DI SIENA",
    "page": 9,
    "slug": "maggiano-di-siena",
    "byte_offset": 34213
  },
  {
    "context": "",
    "title": "MAGGIO (CERRETO)",
    "body": "– Vedere CERRETO MAGGIO.",
    "original_title": "MAGGIO (CERRETO)",
    "page": 9,
    "slug": "maggio-cerreto",
    "byte_offset": 34310
  },
  {
    "context": "",
    "title": "MAGGIO (MONTE)",
    "body": "– Vedere MONTE MAGGIO.",
    "original_title": "MAGGIO (MONTE)",
    "page": 9,
    "slug": "maggio-monte",
    "byte_offset": 34361
  },
  {
    "context": "",
    "title": "MAGGIO (VICCHIO)",
    "body": "– Vedere VICCHIO MAGGIO in Val di Greve.",
    "original_title": "MAGGIO (VICCHIO)",
    "page": 9,
    "slug": "maggio-vicchio",
    "byte_offset": 34407
  },
  {
    "context": "",
    "title": "MAGGIO (VICIO)",
    "body": "– Vedere VICIO MAGGIO in Val di Chiana.",
    "original_title": "MAGGIO (VICIO)",
    "page": 9,
    "slug": "maggio-vicio",
    "byte_offset": 34474
  },
  {
    "context": "",
    "title": "MAGGIORE (CA’)",
    "body": "– Vedere CA’ MAGGIORE.",
    "original_title": "MAGGIORE (CA’)",
    "page": 9,
    "slug": "maggiore-ca",
    "byte_offset": 34538
  },
  {
    "context": "",
    "title": "MAGGIORE (CASTEL)",
    "body": "– Vedere CASTEL MAGGIORE DI CALCI.",
    "original_title": "MAGGIORE (CASTEL)",
    "page": 9,
    "slug": "maggiore-castel",
    "byte_offset": 34588
  },
  {
    "context": "in Val di Sieve.",
    "title": "MAGGIORE (S. GIOVANNI)",
    "body": "– Vedere \nGIOVANNI (S.) MAGGIORE.",
    "original_title": "MAGGIORE (S. GIOVANNI)",
    "page": 9,
    "slug": "maggiore-s-giovanni",
    "byte_offset": 34650
  },
  {
    "context": "nel Podere fiorentino.",
    "title": "MAGGIORE (VAL)",
    "body": "– Vedere \nPALAZZUOLO di Romagna.",
    "original_title": "MAGGIORE (VAL)",
    "page": 9,
    "slug": "maggiore-val",
    "byte_offset": 34731
  },
  {
    "context": "nella Valle dell’Ombrone pistojese.",
    "title": "MAGIA DI QUARATA",
    "body": "– Villa signorile nel popolo di Quarata, \nComunità Giurisdizione e circa 2 miglia toscane a \nponente maestrale di Tizzana, Diocesi di Pistoja, \nCompartimento di Firenze. \nRisiede alle falde settentrionale del Monte Albano alla \nsinistra della strada che da Tizzana dirigesi a Quarata e \nValenzatico per entrare nella R. pistojese. \n\nIl nome di Magia trovandosi comune a un’illustre matrona \ndi Pistoja, mi farebbe dubitare che questo antico resedio \ndella Magia potesse derivare da quella nobildonna, dalla \nquale fino dal secolo XIV sembra che prendesse nome il \nborgo di Mona Magia nella parrochia di S. Pier Maggiore \ndentro Pistoja. (ARCH. DIPL.FIOR. Carte degli Olivetani \ndi Pistoja). \nAl che arroge essere questo nome di Magia forse un \ncasato di famiglia, nel modo che lo dichiara un altro \nistrumento della stessa provenienza, fatto in Pistoja, lì 16 \nfebbrajo 1412, col quale Oliviero di Taviano de’Lazzeri \ncanonico della cattedrale di Pistoja, priore di S. Maria \nd’Agliana, e di S. Pietro a Seano costituì in suo \nprocuratore in tutte le liti il prete Antonio di Michele \nMagia, da cui forse derivò la nobil casa pistojese Magi \n(loc. cit). \nContuttociò il Fioravanti nelle sue Memorie istoriche della \ncittà di Pistoja (CAP. XIX pag. 285) attribuisce la \nfondazione della Magia presso Quarata a Mess. \nVinciguerra di Astancollo Panciatichi: a quello stesso \nPanciatichi che intorno al 1317 edificò il superbo palazzo \ndi sua famiglia in Pistoja, ora de’Cellesi. Quindi il \nFioravanti aggiungeva: che la villa della Magia fu dallo \nstesso Vinciguerra appellata la Mascion. \nComunque fosse, il resedio della Magia col progredire dei \ntempi passò in potere della casa sovrana de’Medici, a cui \nsi debbono molti abbellimenti aggiunti alla stessa villa che \nservì di diletto nei tempi della caccia per i boschi e i \nlaghetti artificiali che furono eretti intorno a questa \nbandita contigua al Poggio a Cajano. Nel principio del \nsecolo XVII dal Granduca Ferdinando I, la Magia fu data \na Don Antonio de’Medici nato dalla Bianca Cappello; a \nrichiesta del quale il Pont. Paolo V con breve spedito da \nFrascati lì 3 settembre 1616 concedè facoltà di poter far \ncelebrare la messa quotidiana, eccettuati i giorni di \nsolennità, nella cappella domestica del suo palazzo posto \nin Via larga a Firenze, e nella villa detta la Magia. La \nstessa concessione fu rinnovata per la cappella del suo \npalazzo di Firenze con bolla del 17 dicembre 1619. – \n(ARCH. DIPL. FIOR. Carte dello Scrittojo delle R.R. \nPossessioni). \nNel secolo ultimo decorso la villa della Magia con i \nterreni e i boschi annessi fu acquistata dalla nobil famiglia \nAmati di Pistoja che la conserva con lustro come una delle \npiù belle ville di delizia del terriotorio pistojese. – Vedere \nQUARATA DI TIZZANA.",
    "original_title": "MAGIA DI QUARATA",
    "page": 9,
    "slug": "magia-di-quarata",
    "byte_offset": 34809
  },
  {
    "context": "",
    "title": "MAGIANO",
    "body": "– Vedere MAGGIA NO.",
    "original_title": "MAGIANO",
    "page": 9,
    "slug": "magiano",
    "byte_offset": 37684
  },
  {
    "context": "nella Maremma volterrana.",
    "title": "MAGI, MAGIO, MASSIO e VICO MASIO",
    "body": "– Antichissimo casale distrutto, dove fino dal \nsecolo VIII fu un oratorio (S. Maria di Vico Masio) \nconvertito nella badia di S. Maria de’Magi, ossia di \nBibbona, nella parrocchia, Comunità e circa un miglio a \nponente del Castello di Bibbona, Giurisdizione di \nGuardistallo, Diocesi di Volterra, Compartimento di Pisa. \nAll’articolo ABAZIA DI BIBBONA si disse, che questo \nluogo era un piccolo monastero con chiesuola eretto sulla \nfine del secolo VIII e di cui il suo fondatore abitante nel \nVico Asilacto , per atto pubblico del 18 marzo 797, \nrinunziò il giuspadronato ai vescovi di Lucca. I quali \nanche prima di quella età, specialmente sotto il regno dei \nLongobardi, o fosse per eredità oppure per atto di \ndonazione, come si disse all’Articolo LUCCA, avevano \nacquistato delle corti con oratorii e possessioni in varii \npunti delle Maremme pisane, volterrane, populoniensi, \nrosellane, e perfino nel contado di Sovana. \nOra aggiungerò a quell’Articolo la notizia forn itaci \nrecentemente da un istrumento del 23 gennajo 850, rogato \nin loco Masio ad ecclesiam S. Mariae, e pubblicato nel T. \nV, P. II delle Memorie lucchesi. \nTrattasi dell’acquisto di un podere posto in monte presso \nCasale maggiore (ora Casale presso Bibbona) fatto da \nprete Martino figlio del fu Candido, che dichiarasi nativo \ndel luogo Asilacto. \nChe il luogo Asilacto fosse ne’contorni di Bibbona lo \ndichiara l’istrumento poco sopra accennato, e più che \naltro lo manifestano tre altre pergamene del secolo IX \npubblicate nel T. V, P. II delle Memorie lucchesi; una \ndelle quali del maggio 840, la seconda del giugno 856, e \nla terza dell’aprile 872. – Non dirò di una quarta \nmembrana dell’agosto 872 che diede alla luce Muratori, \nnella quale si tratta di una permuta di beni fra il duca \nAllone di Lucca, e il rettore della chiesa di S. Andrea in \nApuniano, perchè dovrò giovarmene all’Articolo \nPUGNANO delle Colline pisane. – Vedere BIBBONA e \nASILACTO.",
    "original_title": "MAGI, MAGIO, MASSIO e VICO MASIO",
    "page": 9,
    "slug": "magi-magio-massio-e-vico-masio",
    "byte_offset": 37720
  },
  {
    "context": "presso PONSACCO in Val d’Era.",
    "title": "MAGIONE (LA)",
    "body": "– \nOspizio di ospitalieri con chiesa diruta, sotto il titolo di S. \nCroce d’Oltremare, nell’antico piviere di Appiano, ora di \nPonsacco, alla cui parrocchia Comuità e Giurisdizione \nappartiene, Diocesi di Sanminiato, già di Lucca, \nCompartimento di Pisa. \nDi questa Magione, stata ospizio dei cavalieri di Rodi, \nesiste tuttora il nome alla località dove fu situata, cioè \nsullo stradone di Gello, in distanza di un quarto di miglio \na maestr. di Pinsacco. \nLa Magione di S. Croce di Oltremare trovasi registrata \nsino dal 1260 tra le chiese della diocesi di Lucca, nel \npiviere di Appiano. – A questa località io non saprei se \nvolle riferire una rubrica degli Statuti pisani (Lib. IV, \nrubr. 42) dove parlasi di quattro ponti da costruirsi sul \nFosso Rinonichi lungo la via di Ponsacco, cioè, da \nCelajano allo Spedaletto. – È però più probabile che a \nquesta Magione di Oltremare appelli una carta dell’Arch. \nArc. Lucch. del 21 maggio 792, relativa a un cambio di \nbeni fatto dalle onache di S. Maria e S. Romano di Lucca, \nle quali cederono una possessione del loro monastero \nposta verso Ponsacco, in loco ubi vocatur ad Mare, in \nVico qui dicitur Appiano. (MEMOR. LUCCH. T. V. P. \nII).",
    "original_title": "MAGIONE (LA)",
    "page": 10,
    "slug": "magione-la",
    "byte_offset": 39768
  },
  {
    "context": "",
    "title": "MAGIATICA o MASIATICA DI PIUVICA",
    "body": "– Vedere \nPIUVICA, e MASIANO nella Valle dell’Ombrone \npistojese.",
    "original_title": "MAGIATICA o MASIATICA DI PIUVICA",
    "page": 10,
    "slug": "magiatica-o-masiatica-di-piuvica",
    "byte_offset": 41033
  },
  {
    "context": "",
    "title": "MAGLIANO nella Valle dell’Albegna",
    "body": "– Castello \ncircondato di solide mura di pietra con pieve (S. Gio. \nBattista, già S. Martino) capoluogo di Comunità nella \nGiurisdizione e circa 7 miglia toscane a ostro di Scansano, \nDiocesi di Sovana, Compartimento di Grosseto. \nIl castello di Magliano risiede sulla sommità pianeggiante \ndi un’elevata collina fiancheggiata a levante dal torrente \nPatrignone, a ponente dal fosso Argello che influisce nel \nprimo a piè del poggio di Magliano e poco innanzi di \ntributare le sue acque nel fiume Albegna. \nGode Magliano la vis ta di Orbetello, del promontorio \nArgentario, dell’isole del Giglio, e di Monte Cristo. Ma \nciò che nuoce alla bellezza della sua situazione è un \npadule di Talamone, che gli resta 8 miglia a libeccio e che \nnell’estate infetta per fino castassù l’atmosfera. \nIl nome di Magliano parrebbe indicare essere derivato da \nqualche antica possessione della famiglia Manlia, ma non \nve ne sono altre prove fuori di quelle fornite dalla \ncongettura nella somiglianza dei nomi. \nLa memoria più antica che mi si presenti di questo castello \nmi pare sia quella di un’istrumento ivi rogato nel maggio \n1097 da Guido notaro di Sovana; dal quale risulta, che \nsino da quella remota età erano signori di Magliano i conti \nAldobrandeschi di Sovana. Avvegnachè in quell’anno \nrisiedeva nella sua corte di Magliano il conte Uguccione \nfiglio del conte Ildebrando; il quale con la sua moglie \ncontessa Flandina assegnò beni alla chiesa di S. Pietro \nsituata in luogo detto Capao nel territorio di Sovana. Sono \ndella stessa provenienza della badia Amiatina due altri \ndocumenti celebrati nel 27 marzo 1108 nel castello di \nMagliano, contado di Sovana; mercè cui la contessa \nAdelasia figliuola del fu conte Ranieri da Siscano, dopo \nessere restata vedova del conte Ranieri Malabranca, \ninsieme ai conti Malagagla e Ildebrandino suoi figli \npromise a Gherardo abate del monastero di S. Salvadore \nnel Montamiata, di non muovergli questione per diritti che \nla casa Aldobrandesca poteva pretendere sopra la villa di \nAlbineta , e per la metà del Castel Marino, per quello di \nBuceno e pel giuspadronato della chiesa di S. Martino \nnella Villa di Piano e di S. Vittoria a Stabulo \n(Stabugliano?). L’altro istrumento risguarda la conferma \ndelle suddette proteste a favore della badia Amiatina oltre \nla vendita fatta da’ due fratelli predetti e dalla contessa \nmadre per il prezzo di 145 lire all’abate Gherardo della \nquarta parte di una selva, posta nel luogo di Aspretulo , \ncompresa la metà della villa di Albineta, e la metà delle \ndue chiese sopranominate. \nIl castello di Magliano fu uno di quelli che l’Imp. \nFederigo II con diploma del maggio 1121 confermò a \nIldebrando conte palatino degli Aldobrandeschi; dal qual \nconte era stato dato in subfeudo a un Bernardino di \nMagliano. Nell’anno medesimo 1221, sotto di 6 ottobre, \nper atto pubblico il conte Ildebrando ed i suoi fratelli C. \nBonifazio e C. Guglielmo si posero sotto l’accomandigia \ndella Rep. di Siena, insieme coi loro vassalli e castelli; fra \ni quali luoghi si noverano le città di Sovana, di Grosseto \nec. Se non che tali patti non essendo stati costantemente \nmantenuti, vi abbisognarono nuove trattative nel 17 \nmaggio 1251, per confermarli al C. Guglielmo ed al di lui \nfiglio Uberto ossia Omberto conte di Campagnatico. – \nVedere GROSSETO E CAMPAGNATICO. \nMediante poi un nuovo atto di divisione di feudi della casa \nAldobrandesca diramatasi fra i conti di Sovana e quelli di \nS. Fiora, fu stipulato in quest’ultima terra, sotto lì 11 \nottobre 1272, un contratto, il quale venne da una delle \nparti contraenti confermato lì 11 dicembre del medesimo \nanno nel castello di Casole. \nNuove suddivisioni seguirono nel dì 6 maggio 1284, fra il \nC. Ildebrandino, chiamato il Rosso , del fu C. Guglielmo \ncapo de’conti di Sovana, ed altro C. Ildebrandino figlio \ndel fu C. Bonifazio, capo de’conti di S. Fiora; e \nfinalmente per via di contratto del 6 agosto 1286 fra la \ncontessa Margherita, unica figlia ed erede del C. Rosso, e \ni cinque fratelli figli del fu C. Ildebrandino di S. Fiora, fu \nstabilito che Magliano con Selvena, Collecchio, \nTalamone, ecc. toccassero al ramo di S. Fiora, e che si \nlasciassero indivise le miniere d’argento di Selvena; ecc. \nErano di questa ultima linea il conte Enrico del fu Enrico \nNovello ed il conte Conticino di Giudo, nipoti del C. \nIldebrandino di S. Fiora; i quali con atto pubblico de’18 \nnovembre 1331 rinnovarono i patti di accomandigia con \nla Rep. di Siena. – Figlio del suddetto conte Enrico fu \nquel C. Andrea, che insieme con altri conti della \nconsorteria di S. Fiora, per istrumento de’6 aprile 1358, \ncedettero a titolo di enfiteusi precaria al Comune di Siena \nil castello di Magliano con tutte le sue dipendenze e \ngiurisdizioni, nel tempo che i suddetti conti furono \ndichiarati cittadini senesi, con l’obbligo d’inviare \nogn’anno alla capitale un palio del prezzo di fiorni dieci. \n– (ARCH. DELLE RIFORMAGIONI DI SIENA, \nBalzana 62). \nIn seguito acquistò podere e giurisdizione in Magliano \nmess. Spinello di Spinello dei’Tolomei, siccome resulta \nda un contratto del 1364 fatto in Siena davanti al \nmagistrato dei XII, col quale la Repubblica cedè al \nTolomei una porzione di quanto egli possedeva nel \ncastello e nel distretto di Magliano , ricevendo in cambio \naltre possessioni con una parte della giurisdizione che \nteneva sul castello di Sasso di Maremma . (loc. cit. Kaleffo \nnero) \nNel secolo XV Magliano era residenza di un potestà \nsenese. Però soggiogata e riunita Siena col suo terriotrio \nalla corona della Toscana dal Granduca Cosimo I, con \ndiploma dei 14 agosto 1559 Magliano col suo distretto fu \ndato in feudo col titolo di marchesato al luogotenente \ngenerale Cornelio Bentivoglio, che nella guerra di Siena \nerasi fatto creditore di grossa somma per stipendii, con \nfacoltà di succedere nelli stessi diritti del marchesato i di \nlui figli e successori in linea mascolina, riservato al \nprincipe il dominio diretto, senza pregiudicare alle ragioni \ndi quei particolari possidenti che avevano il diritto del \npascolo nel territorio di Magliano. \nEntrò fra gli obblighi del feudatario quello di offrire \nogn’anno al Granduca nella festa di S. Giovanni Battista \nuna tazza di argento del peso di una libbra. \nUno dei successori del primo Marchese di Magliano, \nEnzio Bentivoglio, previa l’annuenza sovrana, per \nistrumento de’20 luglio 1635 vendè questo feudo col patto \nresolutivo di anni 12 al senatore fiorentino Scipione del fu \nPiero Capponi e ai suoi discendenti maschi, mediante il \nprezzo di scudi 110,000. \nFinalmente per via di transazione il feudo di Magliano \nritornò nel 1661 alla corona granducale, il di cui sovrano, \nFerdinando II, con diploma del 24 maggio di detto anno, \nne investì nuovamente Cornelio Bentivoglio figlio di \nEnzio stato venditore del suddetto marchesato. \n\nLa signoria feudale di Magliano fu rinnovata nel 1738 dal \nprimo Granduca della dinastia regnante; cioè, \ndall’Imperatore Francesco I, a favore del Marchese Luigi \nBentivoglio che ne tenne la giurisdizione fino alla legge \nsull’abolizione dei feudi granducali. \nIn due statuti di Magliano, uno del 1356 e l’altro del 1440, \nesistenti nell’Arch. delle Riformagioni di Siena, avvi una \nrubrica, nella quale si prescrive l’annua offerta alle chiese \ndi S. Maria di Paterno, di S. Martino a di S. Regolo di \nMagliano. \nL’antica pieve di S. Martino è situata in un angolo del \ncastello. Risiede in luogo più centrale l’attul pieve di S. \nGiovan Battista, creduta disegno del Bibbiena. \nL’altra chiesa di S. Maria a Paterno situata fuori dal \ncastello, se non fu una percettoria che costà tenevano i \ncanonici di S. Antonio della Congregazione di Vienna, \nvenne assegnata, da prima, ai PP. Serviti, poi agli \nAgostiniani. – Vi è nel distretto un altro tempio dedicato a \nS. Brizio, di architettura romana e di un bellissimo \ndisegno di cui non ho trovato notizie. \nIl territorio parrocchiale di Magliano comprende fra le \naltre una villa con la tenuta di Colle di Lupo. \n \nMOVIMENTO della popolazione di MAGLIANO a tre \nepoche diverse. \n \nANNO 1618: Impuberi maschi -; femmine -; adulti \nmaschi -, femmine -; coniugati dei due sessi -; \necclesiastici dei due sessi -; totale delle famiglie-; totale \ndella popolazione 108. \nANNO 1745: Impuberi maschi 27; femmine 21; adulti \nmaschi 17, femmine 49; coniugati dei due sessi 34; \necclesiastici dei due sessi 10; totale delle famiglie 54; \ntotale della popolazione 158. \nANNO 1833: Impuberi maschi 50; femmine 60; adulti \nmaschi 34, femmine 50; coniugati dei due sessi 140; \necclesiastici dei due sessi 4; totale delle famiglie 80; totale \ndella popolazione 328. \n \nComunità di Magliano . – La superficie territoriale della \nComunità di Magliano occupa 73,101 quadr. agrarii, dei \nquali 1354 sono esenti dall’imposizione prediale per \nessere presi da strade e da corsi d’acqua. \nNel 1833 in tutta questa superficie di territorio imponibile, \npari a miglia 89 e un terzo toscane, esisteva una \npopolazione di 1082 abitanti, corrispondente \nrepartitamente a poco più di 12 persone per ogni miglio \nquadro. \nQuesto territorio comunitativo confina con 4 comunità del \nGranducato, meno che dal lato di ostro libeccio, dove \ntocca per corto tragitto il mare toscano. \nDalla parte di maestro ha di fronte la Comunità di \nGrosseto, a partire dalla spiaggia marittima fra il monte \ndell’Uccellina, e quello di Cala di Forno, e di là \nattraversando il poggio suddetto, quindi il fosso di \nCollecchio e la strada Regia orbetellana, traversa le \nvestigia della via Aurelia per salire sulle colline che \nseparano la valle dell’Ombrone da quella dell’Osa. Quindi \nrimonta il fosso Ripescia per passare a ponte di Montiano \nvecchio, finchè arriva nel poggio di Cerralto. Costà forma \nuna punta fra la Comunità di Grosseto e quella di \nScansano, la quale dal lato di gracale sottentra a confine \ncon questa di Magliano, ora mediante i fossi Canovaccia \ne del Confine, quindi voltando la fronte a settentrione per \ntermini artificiali dirigesi verso il torrente Patrignone, che \ntrapassa all’ingresso del botro Petreto suo tributario. \nRisalendo quest’ultimo cavalca la via rotabile di Pereta \nper entrare nel fosso Torbone, col quale prende la \ndirezione a ostro per entrare mediante il fosso Vivajo nel \nfiume Albegna. A questo punto la Comunità di Magliano \ncessa di fronteggiare col territorio di Scansano e trova \nquello della Comunità di Manciano scendendo di \nconserva il suddetto fiume fino alla confluenza in esso del \ntorrente Patrignone. \nCostà questa di Magliano lascia a scirocco con l’Albegna \nla Comunità di Manciano e piagando a libeccio fronteggia \ncon la Comunità di (ERRATA : Ortello) Orbetello, da \nprimo mercè termini art ificiali, poscia mediante il fiume \nOsa, che insieme percorrono per breve cammino, finchè \nvoltando faccia da libeccio a ostro il terriotorio di \nMagliano dirigesi nel valloncello di Collecchio per salire \nil poggio della Bella Marsilia, sulla cui faccia meridionale \ntrova il fossato della Valle, e con esso dirigesi fra la Torre \ndelle Cannelle e quella di Cala di Forno sino alla riva del \nmare, lungo la quale ritrova la Comunità di Grosseto. \nFra le strade principali della comunità di Magliano contasi \nla R. maremmana poco lungi dall’antica via consolare \nAurelia nuova. Tutte le altre vie sono comunitative, e la \nmaggior parte pedonali, meno quella che staccasi dalla \nstrada Regia suddetta per condurre a Magliano, \ninoltrandosi di là a Pereta sino alla via provinciale tra \nScansano e Manciano. Avvi pure un altro braccio di \nstrada che comincia di fronte al casamento così detto la \nCamera de’Padri per guidare dal fiume Albegna al \ncastello di Pereta. \nLa qualità del suolo di questo esteso territorio è di varia \nindole e struttura. Nei monti di Cala di Forno, e in quelli \ncontigui che si specchiano in mare, predominano le rocce \ndi calacarea compatta (alberese) di schisto argilloso e di \nbreccia calcarea impastata in un cemento siliceo. Nei \npoggi situati dentro terra verso Montiano nuovo, fra il \nvalloncello superiore del torrente Sorra e il fiume Osa \nemergono di mezzo al macigno galestrino delle rocce \nofiolitiche consistenti in serpentina, in ofite di fondo \nverde porro, o verde cupo nerastro, e in una varietà di \ngabbro color rossastro tale da poter figurare fra le masse \nserpentinose della Toscana, spettanti a quelle della terza \nserie state recentemente descritte dal Prof. Paolo Savi nel \nNuovo Gironale dei Letterati di Pisa (T. XXXVII.) \nIl poggio su cui siede il castello di Montiano vecchio è \nformato tutto di macigno, mentre nei colli interposti fra il \npredetto castello e il torrente Patrignone affacciansi le \ncrete argillose (ERRATA : sovrapposte) sottoposte a tufi \nricchi di conchiglie fossili marine. \nA quest’ultimo terreno appartiene in gran parte la collina \nsul di cui ripiano siede il castello di Magliano; il quale \nterreno in varii punti è attraversato da filoni di calcarea \nconcrezionata (travertino) e non di rado vedesi alternare \ncon strati di steaschisto lucente. \nNei poggi alla destra del torrente Patrignone \nricomparisce, come a Montiano vecchio, il macigno di cui \nsi compone la sua pendice volta a settentrione; mentre \nl’ossatura dei colli di Pereta spetta a rocce di calcarea \nsiliceo schistosa e a una specie di cornea, attraversate da \nfiloni di zolfo, di ferro idrato e di solfuro di antimonio. È \npure in questa qualità di terreno dove si cavò nei tempi \nandati una gran quantità di zolfo mediante frequenti pozzi \nivi praticati, attualmente di R. proprietà. \nQuesto paese, sia per il lato geognostico, come per la parte \nbotanica e storica fu visitato e descritto al principio di \nquesto secolo dal naturalista Giorgio Santi nel T. II del \nsuo Viaggio per le provincie sanesi. \nIn quanto alla geoponica del suolo di Magliano non \nmancano che le braccia per renderlo più proficuo; ma in \ntanta scarsezza di abitanti, sebbene questi nella stagione \nfredda vengano quasi raddoppiati da genti avventizie, \nmolta parte del suo territorio resta abbandonata alla sola \nnatura; in guisa che non solamente gli sterili cisti, le \nspinose marruche, i ginepri, i lentischi, le ginestre, e tante \naltre piante silvestri cuoprono una gran superficie di \ncoteste campagne, ma pesino gli alberi domestici, come \nmeli, viti e olivi, costà al pari che nella massima porzione \ndelle grossetane e orbetellane maremme trovansi da gran \ntempo inselvatichiti. \nProva solenne della feracità del suolo di questa comunità \nne sia per tutti l’olivo gigante quanto la vite di Populonia, \nquesta rammentata da Plinio, quello segnalato dal Santi \n(Viaggi T. II p. 223), talchè il suo pedale fu misurato della \ncirconferenza di 30 piedi!!!. – Ma quel maraviglioso olivo \ndi domestico che fu, era inselvatichito alla pari di tutti gli \naltri olivi e di molte viti convertite in abrostino per il \nprogressivo abbandono di coltura e per deficienza di \nabitatori cacciati dalla malefiche esalazioni che in estate i \nventi meridionali attingono dal putrido palustre seno di \nTalamone, e che spingono verso i poggi di Magliano ed \nanche più in là. \nChe la contrada per altro di Magliano nei temp i antichi \nfosse più coltivata, più salubre e conseguentemente più \npopolata che oggi non lo è, e anche di quello che lo fu nei \nsecoli bassi, oltre l’abbandonata cultura del suolo, di che \nho fatto testè menzione, ce lo attestano i monumenti \nsuperstiti sparsi pel suo territorio. \nIo non conterò fra le testimonianze di prosperità goduta in \ncotesto paese quella del tempio di S. Brizio posto circa un \nmiglio toscano a scirocco di Magliano, dalla di cui \narchitettura si può arguire essere anteriore all’invasione \ndei barbari del settentrione e del mezzodì nelle maremme \ntoscane. \nPiuttosto citerò come un argomento di più antica \ntestimonianza le molte urne sepolcrali, i frammenti \nd’iscrizioni romane, i bassorilievi dei tempi pagani, ed \naltre opere di ornato scolpite nel travertino del paese, \noggetti tutti in varj tempi scoperti nel distretto di \nMagliano, e specialmente in un’alta collina fra Colle di \nLupo e Pereta, alla quale perciò fu dato il vocabolo di \nTombara per esservi state discoperte molte tombe ed \niscrizioni sepolcrali. \nVi fu anche qualche antiquario che pretese di fissare nel \nterritorio di Magliano la sede dell’antica Caletra , o \npiuttosto, come disse T. Livio, dell’agro Caletrano stato \nconcesso nell’anno 573 di Roma, per decreto del senato, \nad una colonia dedotta nell’etrusca città di Saturnia. – (T. \nLIVII, Histor. Lib. XXXIX)– Vedere SATURNIA. \nLa comunità di Magliano mantiene un medico e un \nchirurgo, il primo residente nel capoluogo, l’altro a Pereta, \ned in ambedue cotesti paesi vi si tiene un pubblico \nmaestro di scuola. \nLa potesteria di Montiano, che comprendeva tutta la \ncomunità di Magliano, fu soppressa nel 1837 \naggregandola al vicariato di Scansano. – Ha in Grosseto la \nsua cancelleria comunitativa e la conservazione \ndell’Ipoteche, dove sono parimenti l’ufizio del registro, \nl’ingegnere del Circondario e la Ruota. \n \nQUADRO della Popolazione della Comunità di \nMAGLIANO a tre epoche diverse \n \n- nome del luogo: MAGLIANO, titolo della chiesa: S. \nGiovanni Battista già in S. Martino (Pieve), diocesi cui \nappartiene: Sovana, popolazione anno 1718 n° 108, \npopolazione anno 1745 n° 158, popolazione anno 1833 n° \n- nome del luogo: Montiano, titolo della chiesa: S. \nGiovanni Battista (Pieve), diocesi cui appartiene: Sovana, \npopolazione anno 1718 n° 200, popolazione anno 1745 n° \n125, popolazione anno 1833 n° 392 \n- nome del luogo: Pereta, titolo della chiesa: S. Giovanni \nBattista (Pieve), diocesi cui appartiene: Sovana, \npopolazione anno 1718 n° 152, popolazione anno 1745 n° \n222, popolazione anno 1833 n° 362 \n \n- Totale abitanti anno 1718 n° 460 \n- Totale abitanti anno 1745 n° 505 \n- Totale abitanti anno 1833 n° 1082",
    "original_title": "MAGLIANO nella Valle dell’Albegna",
    "page": 10,
    "slug": "magliano-nella-valle-dell-albegna",
    "byte_offset": 41142
  },
  {
    "context": "",
    "title": "MAGLIANO, o MUGLIANO in Val di Chiana",
    "body": "– Casale \nla cui cappella di S. Pietro era compresa nel popolo della \nPieve al Toppo, attualmente nella cura plebana della badia \nal Pino, Comunità e circa 3 miglia toscane a scirocco di \nCivitella, Giurisdizione del Monte S. Savino, Diocesi e \nCompartimento di Arezzo. \nIl luogo di Magliano, o Mugliano, esiste un quarto di \nmiglio a settentrione della badia al Pino sulla strada \nprovinciale del Bastardo lungo il torrente Vingone. Questa \ntenuta posseduta attualmente dalla stirpe degli Albergotti \ndi Arezzo, nel secolo XI apparteneva ai vescovi aretini, \nuno dei quali, Teodaldo, con atto pubblico del novembre \n1024 donò ai monaci Benedettini di S. Flora e Lucilla, fra \ngli altri effetti terram illam, quae dicitur S. Viti, quae est \ndomnicata juris nostri Episcopii, et est in Villa de \nMuglano prope rivo, qui dicitur Vignone infra plebe S. \nMariae in Toppo etc. \nIn una carta del novembre 1072 pubblicata dal Muratori \nnelle sue Antichità Estensi si rammenta pure questo \nMugliano (Muglanum) della Chiusura Obertenga. \nAnche la chiesa di S. Pietro di Magliano o Mugliano fu \nfondata, oppure divenne padronato dei monaci suddetti, \ntostochè ai 19 giugno 1288 l’Ab. di S. Flora e Lucilla \neleggeva il rettore di S. Pietro di Mugliano nel piviere del \nToppo, a onore del Ven. Guglielmo vescovo di Arezzo, e \ndel Rev. Nercone pievano di detta pieve, il quale in detto \ndì confermò il prete eletto. (LETT. CRITIC. D’UN \nARETINO, pag. 39 c. III). \nMa il documento più importante per la storia idraulica di \nquesta contrada è una mappa idrografica del medio evo, in \ncui si trovano rappresentati com’erano allora i contorni \ndel piviere del Toppo e di Mugliano. Essa fu pubblicata \ned illustrata nel 1821 dal celebre conte Vittorio \nFossombroni, come quella che stà a confermare \nsolennemente la verità del fenomeno idraulico sul \nrovesciato andamento della Chiana toscana, e dei diversi \nsuoi influenti, i quali tutti recavano le loro acque verso il \nTevere, per un cammino in conseguenza diametralmente \nopposto a quello attuale. – In essa mappa veggonsi \ndisegnati i contorni di Mugliano o Magliano, quelli di \nBattifolle, e del Toppo sino al Borghetto dell’Olmo e alla \ngola di Chianni. Dal qual documento non solo apparisce, \nche le acque della Chiana a quel tempo (intorno al secolo \nXIII) correvano da settentrione verso ostro, ma che la \npianura di Magliano e del Toppo, oggi fertile ed asciutta, \nera coperta da una palude, al bonificamento della quale \nsembra ne richia mi una provvisione della Rep. Fior. del \n1388. – Vedere TOPPO (PIEVE AL) E MAGLIANO del \nVal d’Arno aretino. \nDal privilegio poco sopra citato si è veduto, che la badia \ndi S. Flora e Lucilla di Arezzo fino dal 1024 ebbe in dono \ndei terreni nella villa di Mugliano; ed ora la carta \npubblicata dal conte Fossombroni viene a confermare che \nquel monastero, per il di cui conto fu eseguita quella \nmappa, continuò ad avere possessioni anche nei secoli \nposteriori all’XI nei contorni di Mugliano. \n(FOSSOMBRONI, Memorie Idrauliche, ediz. di \nMontepulciano del 1835). – Vedere MAJANO sotto \nArezzo.",
    "original_title": "MAGLIANO, o MUGLIANO in Val di Chiana",
    "page": 13,
    "slug": "magliano-o-mugliano-in-val-di-chiana",
    "byte_offset": 59286
  },
  {
    "context": "in Val d’Elsa (Mallianum).",
    "title": "MAGLIANO di Barberino",
    "body": "– \nCasale che ebbe chiesa parrocchiale (S. Jacopo) nel \npiviere di S. Pietro in Bossolo, Comunità Giurisdizione e \ncirca un miglio toscano a maestr. di Barberino di Val \nd’Elsa, Diocesi e Compartimento di Firenze. \nLa parrocchia di S. Jacopo a Magliano fu soppressa nel \n1792, e per decreto arcivescovile del 6 agosto dello stesso \nanno aggregata al popolo di S. Lucia al Borghetto presso \nTavarnelle. – Vedere TAVARNELLE e BORGHETTO \nDI TAVARNELLE.",
    "original_title": "MAGLIANO di Barberino",
    "page": 13,
    "slug": "magliano-di-barberino",
    "byte_offset": 62445
  },
  {
    "context": "",
    "title": "MAGLIANO in Val di Magra",
    "body": "– Casale con chiesa \nparrocchiale (S. Martino) nella Comunità Giurisdizione e \ncirca 3 miglia toscane a ponente di Fivizzano, Diocesi di \nPontremoli, già di Luni Sarzana, Compartimento di Pisa. \nRisiede in poggio alla sinistra del torrente Arcinasso sul \nconfine occidentale del territorio di Fivizzano con l’ex \nfeudo dei marchesi Malaspina di Bastia e Monti. \nFu signoria del secondo Spinetta figlio di Bartolommeo \nMalaspina Marchese di Fivizzano, dal quale passò con \naltri comuni e villate nel dominio della Rep. fiorentina per \natto pubblico dei 6 marzo 1477. \nIn seguito di ciò il governo di Firenze dopo aver ordinato \ncon due provvisioni, una de’25 gennajo 1478 (1479 stile \ncomune) e l’altra dei 27 settembre successivo un \nassegnamento a Giorgio e ad Antonio figli del fu \nMarchese Spinetta II, con posteriore deliberazione del 7 \nsettembre 1482 la Signoria comandò al capitano Nerozzo \ndel Nero cittadino fiorentino, che Magliano, Agnino, \nCeserano, e Soliera coi villaggi di Monte dei Bianchi, \nCastiglioncello, Regnano e Lusignano (luoghi tutti del \nvicariato di Fivizzano) fossero dati in governo al marchese \nGabbriello di Fosdinovo e al Marchese Leonardo di lui \nnipote. – In conseguenza di tale cessione i suddetti due \nMarchesi Malaspina dal canto loro rinunziarono al \nComune di Firenze tutte le ragioni che ai medesimi in \nqualunque modo potevano appartenere sopra i castelli che \neransi a quei toparchi ribellati e quindi sottomessi alla \nRep. fiorentina, cioè: Fivizzano, Comano, Groppo S. \nPiero, Montechiaro, Sassalbo, e la Verrucola Buosi con \ntutte le ville annesse e loro giurisdizioni. (ARCH. DELLE \nRIFORMAGIONI DI FIRENZE.) \nSennonchè il Marchese Gabbriello di Fosdinovo essendo \nmancato alla fede verso i Fiorentini (anno 1494), prima \nche egli mancasse la vita (1508), quasi tutti i paesi testè \nindicati furono rimessi dalla Rep. Fior. sotto il governo \ndiretto del suo vicario di Fivizzano. Quindi è che \nMagliano comparisce nella statistica civile del 1551, \ncome può vedersi nel quadro della popolazione della \nComunità di Fivizzano al suo Articolo (Vol. II pag. 308). \nLa parrocchia di S. Martino a Magliano nel 1745 faceva \n116 anime, e nel 1833 contava solo 75 abitanti.",
    "original_title": "MAGLIANO in Val di Magra",
    "page": 13,
    "slug": "magliano-in-val-di-magra",
    "byte_offset": 62959
  },
  {
    "context": "(Mallianum)",
    "title": "MAGLIANO nella Valle del Serchio in Garfagnana",
    "body": "– Villaggio con ch. prepositura (S. Andrea) \nfiliale dell’antica pieve di Piazza, Comunità di \nGiuncugnano, Giurisdizione e 8 miglia toscane a \nsettentrione maestr. di Camporgiano, Diocesi di Massa \nducale, già di Luni Sarzana, Ducato di Modena. \nRisiede in costa sopra uno sprone meridionale \ndell’Appennino, appellato Monte Tea, fra le sorgenti \ndell’Aulella e quelle del Serchio di Soraggio, presso al \nvarco dove di serra la valle di Magra e si dischiude quella \ndel Serchio. \nSino dal secolo VIII si trova fatta menzione di questo \nMagliano, in una carta dell’Arch. Arciv. Lucch, del 18 \ngennajo 793, con la quale Giovanni vescovo di Lucca \ncomprò per cento soldi d’oro diverse possessioni poste \nnella Garfagnana alta, fra le quali il resedio di Sala, \n(possessioni che conservò fino ai tempi nostri la mensa \nvescovile di Lucca) una casa con terre annesse in \nMagliano, altra casa in Ceriliano, la terza in Silano , la \nquarta e quinta casa in Corfiliano, la sesta in Ponticlo \n(Pontecchio), la settimana in Capili (Capoli), l’ottava in \nNagio (forse S. Anastasio) ec. (MEMOR. LUCCH. T. V. \nP. II) \nIl popolo, già comunità di Magliano, nel catologo del \n1376 pubblicato dal Lambecio, è rammentato fra quelli \nde’castelli posti nella valle superiore del Serchio, ma \ndentro i confini della Lunigiana. – Alla popolazione di S. \nAndrea a Magliano, che comprende anche le villate di \nCastelletto e di Pontecchio , sono a confine, verso levante \nla parrocchia di Dalli di Sotto e di Sopra, a settentrione la \ngiogana dell’Alpe di Mommio, a ponente la parrocchia di \nRegnano nella Lunigiana granducale, a libeccio e ostro \nquella di Giuncugnano, e a scirocco le parrocchie di S. \nAnastagio e Cogna . – Vedere GIUNCUGNANO. \nMagliano, compreso Pontecchio e il Castelletto, sul \nprincipio dell’anno 1832 contava 538 abitanti.",
    "original_title": "MAGLIANO (Mallianum) nella Valle del Serchio in",
    "page": 14,
    "slug": "magliano-nella-valle-del-serchio-in-garfagnana",
    "byte_offset": 65226
  },
  {
    "context": "in Val di Magra.",
    "title": "MAGLIECOLA e COLLA",
    "body": "– Due villate \ncomprese in una sola parrocchia (SS. Cipriano e Giustina) \nnella Comunità Giurisdizione e circa 7 miglia toscane a \nlibeccio di Fivizzano, Diocesi di Pontremoli, già di Luni \nSarzana, Compartimento di Pisa. – Vedere COLLA SUL \nBARDINE.",
    "original_title": "MAGLIECOLA e COLLA",
    "page": 14,
    "slug": "magliecola-e-colla",
    "byte_offset": 67148
  },
  {
    "context": "nella Valle del Bisenzio.",
    "title": "MAGLIO",
    "body": "– Una delle antiche 45 \nville del distretto di Prato, la cui parrocchia (S. Michele di \nMaglio) fino dai tempi Medicei fu aggregata a S. Martino \ndella villa di Fabio, Comunità Giurisdizione e circa miglia \ntoscane 3 e 1/2 a settentrione grecale di Prato, Diocesi e \nCompartimento di Firenze. \nLa villa di Maglio è situata in poggio alla sinistra del \nfiume Bisenzio di fronte al monte della Costa, quasi \ndirimpetto a Pupigliano e a cavaliere di un ponte da lunga \nmano diruto sul Bisenzio. \nIl comunello e popolo di Maglio fu tassato di fiorini \ncinque nel balzello imposto nel 1444 dalla Rep. Fior. ai \ndiversi pivieri del suo contado e distretto. \nIl popolo di S. Michele di Maglio nel 1551 contava soli 68 \nabitanti.",
    "original_title": "MAGLIO",
    "page": 14,
    "slug": "maglio",
    "byte_offset": 67447
  },
  {
    "context": "in Val di Magra.",
    "title": "MAGLIOLA",
    "body": "– Piccolo Casale senza \nchiesa parrocchiale nel popolo e Comunità di Licciana, \nGiurisdizione di Aulla, Diocesi di Massa ducale, già di \nLuni Sarzana, Ducato di Modena. – Vedere LICCIANA.",
    "original_title": "MAGLIOLA",
    "page": 14,
    "slug": "magliola",
    "byte_offset": 68211
  },
  {
    "context": "",
    "title": "MAGNA (FOSSA)",
    "body": "– Vedere FOSSA MAGNA.",
    "original_title": "MAGNA (FOSSA)",
    "page": 14,
    "slug": "magna-fossa",
    "byte_offset": 68436
  },
  {
    "context": "",
    "title": "MAGNA (VILLA)",
    "body": "– Vedere VILLA MAGNA.",
    "original_title": "MAGNA (VILLA)",
    "page": 14,
    "slug": "magna-villa",
    "byte_offset": 68480
  },
  {
    "context": "(Castrum Magnalis) nel Val d’Arno sopra Firenze.",
    "title": "MAGNALE",
    "body": "Castello con rocca in gran parte diroccata, che \ndiede il titolo di conte agli abati generali di Vallombrosa. \n– La sua chiesa (S. Niccolò) già parrocchiale fu da lungo \ntempo riunita al popolo di Pagiano nel piviere di Pitiana, e \ncirca miglia toscane 5 a maestr. di Reggello, Giurisdizione \ndel Pontassieve, Diocesi di Fiesole, Compartimento di \nFirenze. \nRisiede sopra il risalto di un poggio che scende dal monte \ndella Consuma alla destra del torrente Vicano di S. Ellero , \na ponente del monte di Vallombrosa e a cavaliere della \nstrada che guida a quell’insigne archicenobio. \nLa più antica memoria, fra quelle a me note, che rammenti \nquesto castello, trovasi in una pergamena dell’arpile 1028. \nÈ un contratto di locazione di terre poste nel piviere di S. \nPietro a Pitiana per l’annua pensione di denari 4 d’argento \nda pagarsi nel castello di Magnale a Benno del fu Gerardo \npadrone del fondo allogato. (ARCH. DIPL. FIOR. Carte \ndi Vallombrosa). \nPosteriormente però acquistarono giuspadronato e \npossessioni nel castello e distretto di Magnale i CC. Guidi, \nai quali esso fu confermato con diplomi imperiali di \nArrigo VI e di Federigo II. Era della stessa consorteria \nquel C. Guido (ERRATA: di Teudegrimo) del fu C. Guido, \nil quale insieme alla contessa Ermellina sua consorte, per \natto pubblico del maggio 1068, rogato in Rosano presso il \nPontassieve, donò a S. Gio. Gualberto abate e fondatore \n\n\n\ndella Congregazione vallombrosana dei terreni posti nel \nmonte Taborra sopra Vallombrosa. \nFra i moltissimi privilegj concessi dai pontefici agli abati \ndella Vallombrosa e a tutta la Congregazione citerò quelli \ndel 1188 di Clemente III, del 1198 e 1024 d’Innocenzo \nIII, e d’Onorio III del 1216, coi quali fu confermato agli \nabati di quel monastero, fra le altre cose, il castello di \nMagnale con la chiesa ivi esistente e le sue pertinenze. \nMagnale pertanto divenne capoluogo di un comune il cui \ndistretto comprendeva i popoli di Ristonchi, di Pagiano, di \nS. Miniato al Poggio ec. \nDiversi istrumenti appartenuti alla badia di Vallombrosa \nfurono rogati nella chiesa o nel chiostro di S. Niccolò a \nMagnale (maggio 1139 e settembre 1184) mentre alcuni \naltri, negli anni 1192, 1214 e 1218, furono scritti in \nCatiniano , o Catiliano, distretto di Magnale, sebbene nel \npiviere di S. Gervasio a Pelago, una volta a Scorgnano. \n(ARCH. DIPL.FIOR. Carte della Vallombrosa). \nGli abati di Vallombrosa nella qualità di conti di Magnale \nnominavano in loro rappresentante un visconte del \ncastello per governatore e giusdicente dei popoli compresi \nnel comune predetto. \nFra le elezioni di questa fatta avvenne una del 26 maggio \n1314, con la quale l’abate di Vallombrosa, trovandosi in \nFirenze nel Mon. di S. Trinita, elesse in visconte \nde’castelli di Magnale e di Ristonchi Nuccio Peruzzi \ncittadino fiorentino ad oggetto di esercitarvi il suo officio \nper il tempo e termine di sei mesi. \nMagnale fu un castello di qualche considerazione per i \ntempi anteriori all’invenzione della polvere da cannone; \nin guisa chè i fautori del partito guelfo nel 1248 avendo \ndovuto abbandonare Firenze, quando fu occupata dalle \narmi di Federigo II, parte di essi ritiraronsi nel castello di \nMagnale, e parte in Ostina del Val d’Arno superiore, delle \nquali rocche essi fecero il loro propugnacolo. \nNella notizia del Lambecio delle terre e castelli, che nel \n1376 tenevano dalla parte imperiale, questo di Magnale è \nregistrato tra quelli del Val d’Arno superiore. – Nel \nbalzello imposto dalla Rep. Fior. nel 1444, il popolo di S. \nNiccolò a Magnale fu tassato per cinque fiorni d’oro. \nLa villa e tenuta di Paterno sotto Vallombrosa, al pari di \nquella di Catiliano erano comprese nella giurisdizione \ndella contea di Magnale. \nFrattanto al mio lettore non dirò se fu ridevole congettura \nquella di un monaco vallombrosano del secolo XVII, (D. \nPlacido Poltri) il quale, ricercando del paese di Paterno, \ndove nel gennajo del 1002 morì l’Imp. Ottone III, non \nomise di qualificare, a proposito del Paterno di \nVallombrosa, il castello di Magnale come luogo illustre \nper essere stato edificato da Catilina in tempo della sua \nribellione: volendo forse il buon monaco appellare \nall’etimologia dell’accennata villa di Catiniano, o \nCatiliano . (ANNAL. CAMALD. Tom. I ad annum 1002, \npag. 255).",
    "original_title": "MAGNALE",
    "page": 14,
    "slug": "magnale",
    "byte_offset": 68524
  },
  {
    "context": "(Manianum) nella Valle del Serchio in Garfagnana.",
    "title": "MAGNANO",
    "body": "– Casale con chiesa parrocchiale (S. Maria \nAssunta) nell’antico piviere di Fosciana, Comunità e circa \n2 miglia toscane a settentrione di Villa Collemandina, \nGiurisdizione di Castelnuovo, Diocesi di Massa ducale, \ngià di Lucca, Ducato di Modena. \n\nRisiede in costa sulle pendice del monte di Sasso Rosso \npoco distante dalle cave del marmo rosso. – La chiesa di \nS. Maria de Maniano è rammentata fra le filiali della pieve \ndi Fosciana nella bolla spedita lì 23 dicembre 1168 dal \nPont. Alesandro III a quel pievano. Nel 1396 il vescovo di \nLucca confermò il parroco di Magnano eletto dal popolo. \nNel distretto della parrocchia è compresa la villa di \nPianacci. \nQuà trovansi cave di marmo subgranulare, color fegatoso \nrosso cupo, contenente ammoniti ed alcune ortoceratiti, \nsiccome fu avvertito all’Articolo CASTEL NUOVO di \nGarfagnana. Sonovi grandi caverne tempestate di stalattiti \ne stalagmiti, con getti di acque. Fra queste è rimarchevole \nla sorgente del Pollone, che sgorga con ricca vena da una \nfenditura cavernosa del monte, alla bocca del quale si \naffacciano e guizzano le trote. \nLa parrocchia di S. Maria a Magnano nel 1832 aveva 260 \nabitanti.",
    "original_title": "MAGNANO",
    "page": 15,
    "slug": "magnano",
    "byte_offset": 72945
  },
  {
    "context": "",
    "title": "MAGNO (FONDO)",
    "body": "– Vedere FONDO MAGNO.",
    "original_title": "MAGNO (FONDO)",
    "page": 15,
    "slug": "magno-fondo",
    "byte_offset": 74191
  },
  {
    "context": "",
    "title": "MAGNO (MONTE)",
    "body": "– Vedere MONTE MAGNO.",
    "original_title": "MAGNO (MONTE)",
    "page": 15,
    "slug": "magno-monte",
    "byte_offset": 74235
  },
  {
    "context": "",
    "title": "MAGNO (S.) A MONTALCINELLO",
    "body": "– Vedere MONTALCINELLO.",
    "original_title": "MAGNO (S.) A MONTALCINELLO",
    "page": 15,
    "slug": "magno-s-a-montalcinello",
    "byte_offset": 74279
  },
  {
    "context": "",
    "title": "MAGNO (S.) A PONTECOSI",
    "body": "– Vedere PONTECOSI in Garfagnana.",
    "original_title": "MAGNO (S.) A PONTECOSI",
    "page": 15,
    "slug": "magno-s-a-pontecosi",
    "byte_offset": 74340
  },
  {
    "context": "in Val d’Elsa.",
    "title": "MAGNO (S.) A SIMIGNANO",
    "body": "– Casale \nalla cui antica ch. prioria (S. Magno) fu da gran tempo \nannesso il popolo di S. Maria a Rodi Montagna nel piviere \ndi Scuola, Comunità Giurisdizione e circa 4 miglia \ntoscane a maestr. di Sovicille, Diocesi di Colle, già di \nVolterra, Compartimento di Siena. \nRisiede sulla faccia occidentale della Montagnuola di \nSiena, fra le più lontane sorgenti dell’Elsa, e sulla strada \ncomunitativa che varca il monte da Simignano per \nscendere a Sovicille. \nL’Ammirato nel suo libro de’vescovi di Volterra fa \nmenzione di un istrumento d’enfiteusi dettato nell’anno \n997 dal vescovo Benedetto mentre stava nella corte di S. \nMagno. Ma io ritengo che fosse il S. Magno di \nMontalcinello; tanto più che colà i prelati volterrani \navevano giurisdizione sovrana con palazzo signorile. – \nVedere MONTALCINELLO. \nNel popolo di S. Magno a Simignano è compreso il \ncastelletto della Sughera , che fu feudo con titolo di contea \ndellla estinta famiglia sanese dell’Ardenghesca, e nei \nsecoli più vicini a noi della illustre casa Ghigi di Siena. – \nVedere SIMIGNANO, e SUGHERA. \nLa parrocchia di S. Magno a Simignano nel 1833 \nnoverava 90 abitanti.",
    "original_title": "MAGNO (S.) A SIMIGNANO",
    "page": 15,
    "slug": "magno-s-a-simignano",
    "byte_offset": 74406
  },
  {
    "context": "sopra Firenze.",
    "title": "MAGNOLI (POGGIO DE’)",
    "body": "– Ebbe e \nconserva il nome di Poggio de’Magnoli una porzione del \n\n\n\nmonte detto attualmente la Costa sopra Boboli, dove \ngirano le mura della città di Firenze alla sinistra \ndell’Arno, e sul cui vertice esiste tuttora, sebbene chiusa, \nla Porta S. Giorgio contigua alla fortezza di Belvedere. \nSembra che su questo poggio de Magnoli fosse un \ncastello ominimo, siccome lo dà a credere un contratto \nenfiteutico del 26 settembre 1125, col quale l’arciprete e \npreposto della chiesa maggiore di S. Reparata di Firenze \nconcedè a livello per l’annuo censo di 12 denari \nd’argento, oltre le consuete offerte dei prodotti di suolo, \nalcune terre e vigne possedute dalla cattedrale fiorentina \nnel distretto del castello di Magnoli, in luogo appellato \nMelora. (LAMI, Mon. Eccl. Fior. V. II pag. 1441).",
    "original_title": "MAGNOLI (POGGIO DE’)",
    "page": 15,
    "slug": "magnoli-poggio-de",
    "byte_offset": 75621
  },
  {
    "context": "",
    "title": "MAGOGNIANA, MAGONIANO",
    "body": "– Vedere \nMANGONIANO nel Val d’Arno inferiore.",
    "original_title": "MAGOGNIANA, MAGONIANO",
    "page": 16,
    "slug": "magogniana-magoniano",
    "byte_offset": 76477
  },
  {
    "context": "nella Val di Cornia.",
    "title": "MAGONA IN CALDANA",
    "body": "– Vedere CAMPIGLIA di Maremma.",
    "original_title": "MAGONA IN CALDANA",
    "page": 16,
    "slug": "magona-in-caldana",
    "byte_offset": 76556
  },
  {
    "context": "nella Val di Cecina.",
    "title": "MAGONA DEL FITTO DI CECINA",
    "body": "– È questa com’era l’altra di Caldana una Ferriera \npiuttosto che una Magona, ossia una fucina alla catalana, \ncome sono quelle destinate alla fusione della miniera di \nferro per ridurla in ferraccio (ghisa), delle quali contasi in \nToscana la gran fucina di Follonica e quella sulla Pescia \nromana. \nQuesta branca di regalia, (la Magona) che si teneva per \nconto dell’amministrazione graducale, fu abolita nel 1836, \na riserva della fucina principale di Follonica, destinata \nalla fusione del minerale di Rio, l’amministratore e \ndirettore della quale presiede anche alle ferrerie di \nValpiana e di Cecina.",
    "original_title": "MAGONA DEL FITTO DI CECINA",
    "page": 16,
    "slug": "magona-del-fitto-di-cecina",
    "byte_offset": 76635
  },
  {
    "context": "(Macra). ",
    "title": "MAGRA fiume",
    "body": "– Questa grossa e precipitosa \nfiumana, che dà il suo nome alla Val di Magra, raccoglie \nle prime fonti fra le balze meridionali del Monte Lungo e \nquelle occidentali del Mont’Orsajo , due sproni \ndell’Appennino della Cisa; ad una elevatezza di 1420 \nbraccia sopra al livello del mare Mediterraneo. \nLa Magra , dopo la discesa di circa 8 miglia toscane lungo \nla vallecola di Val d’Antena, riceve poco sopra la città di \nPontremoli dal lato di mastr. il torrente Magriola, finchè \ndentro la suddetta città, non più che a 420 br. sopra il \nlivello del mare alla Magra si marita il grosso torrente \nVerde dopo avere ciascuno di essi passato sotto due ponti \nseparatemente e quindi insieme unitisi innanzi di entrare \nnel subborgo meridionale dell’Annunziata. \nPoco dopo dal lato destro del fiume precipita dal monte di \nZeri ad accrescere tributo alla Magra il torrente Gordana, \ne più sotto il Teglia, cui sbocca dirimpetto il Caprio \nprovenienti dai contrafforti occidentali del mont’Orsajo. \nFatta ricca da cotesti copiosi tributi la Magra dirige il \ncammino da maestr. a libeccio e si spaglia in largo letto \nfra le ultime branche dei colli di Filattiera situati \ndirimpetto a quelli di Mulazzo che sono alla destra della \nMagra, finchè strada facendo accoglie a sinistra nell’ex \nfeudo di Villafranca il torrente Monia, poi il Bagnone, \n\nquindi nel piano di Terrarossa il Civilia, il Tavarone e \nsotto il castel di Aulla l’Aulella; mentre a destra scendono \na vuotarsi nella Magra il Mangiola nei confini dell’ex \nfeudo di Mulazzo, il Geriola nel territorio di Groppoli, il \nCanosiglia passato Lusuolo; l’Osca sotto Barbarasco, il \nPenolo e il Cisolagna di sopra e di sotto al paese di Riccò, \nfinchè dalla parte di ponente viene la fiumana di Vara , la \nquale scende dall’Appennino delle Cento Croci per \naccoppiarsi alla Magra sotto il castello di Albiano. \nA quest’ultima confluenza il fiume maggiore sprigionato \ndai contrafforti, che fino costà lo tenevano serrato in una \nprofonda angusta gola, non trova da Albiano sino al mare \npiù barriera da superare, donde libero senza argini spaglia \nle sue acque in un larghissimo letto fra Vezzano e \nSarzana, ricevendo a sinistra la Giara o torrente di \nCarcandola, di sotto al quale la Magra si va accostando \nalle falde del monte Caprione, ossia del promontorio del \nCorvo, per vuotarsi dopo il cammino di circa 34 miglia \nnel mare toscano. \nL’impetuoso corso di questo fiume serve di ostacolo \nprincipale alla costruzione di uno stabile ponte che tutto il \nmondo reclama per attraversarlo nella sua ultima, più bella \ne più popolata sezione. Di un solo ponte di angusta \ncarreggiata e di archi di grandezza e altezza fra loro \ndiversi restano tuttora pochi avanzi in mezzo all’alveo del \nfiume fra Caprigliola e Albiano; vale a dire alla base degli \nultimi sproni che, dal lato di ponente scendono dai \ncontrafforti orientali del monte Corneviglio, e dalla parte \ndi levante da sproni occidentali dell’Alpe Apuana di \nCarrara. \nIl materiale e il modo di costruzione di quel ponte diruto \nindica per sè solo essere opera de’bassi tempi e con bassi \nmezzi eseguita per comodo di vie vicinali fra i comuni \nsituati nelle due opposte ripe, non mai ponte romano, nè \nche abbia potuto servire di comunicazione ad alcuna \nstrada regia o consolare, siccome da taluno fu \ngratuitamente congetturato. \nA chi avesse desiderio di sapere i nomi e l’andamento di \ntutti gl’influenti della Magra, dei monti e dei poggi che \ncircoscrivono la sua valle, potrà soddisfarsi mercè del \nCalendario lunese per gli anni 1834, 1835 e 1836, \ncompilato dall’egregio Avv. Girolamo Gargiolli di \nFivizzano, alla quale opera spesse volte mi è giovato \nricorrerre per attingere notizie corografiche agrarie e \nstatistiche della Lunigiana. \nLa Val di Magra , sebbene abbia i suoi limti naturali nei \nmonti che la circondano, pure suole essa comunemente \nsuddividersi dalla Val di Vara sua tributaria, Cosicchè \nsospendendo per ora la descrizione di quest’ultima vallata, \ndirò col prelodato Gargiolli, che la Val di Magra \npropriamente detta, ossia il χωριον Macra di Strabone, a \npartire dalla foce di quel fiume. \n\nche per cammin corto \nLo Genovese parte dal Toscano, \n\n \nviene circoscritta a ostro dal mare di Luni e dal monte \nCaprione che la divide dal golfo della Spezia; e di là \ndistendendosi lo stesso monte sino all’imboccatura della \nVara si propaga per una continuazione di ubertosi colli, i \nquali prendono il nome dai popolati castelli di Trebiano, \nd’Arcola e di Vezzano. \nSul poggio di Bolano incomincia la criniera che dal monte \n\n\n\nCavallaro innoltrandosi da scirocco a maestr. per il \nCorneviglio, il Cipollaro e Monte Rotondo và a riunirsi \ncon la giogana maggiore dell’Appennino sulla cresta che \nappellasi Pelata di Zeri fino al monte Gottaro ; in guisa \nche dalle piagge orientali dei suindicati monti scolano le \nacque nella Magra, mentre versano nella Vara quelle che \nscendono dal fianco occidentale. \nSulla Pelata, piegando la giogana dell’Appennino da \nmaestro a grecale, incontra il monte Molinatico, cui \nsottentra e si accoda la Pelata di Monte Lungo, poi la \nCisa; la quale criniera, formando costà una foce, offre in \nogni stagione il più facile passaggio per l’antica strada \nRomea, ossia pontremolese, attualmente fatta regia e \ncarrozzabile onde mettere in comunicazione più diretta la \nLunigiana con l’alta Lombardia. \nVarcata la Cisa, l’andamento dell’Appennino nel giro \nsuperiore di questa valle piega costantemente verso \nscirocco e prende i nomi di Monte Vallorio, di Groppo del \nVescovo, di Spigone, del Cindrello, Borgognone, Tavola e \ndi Monte Lamone, il qual ultimo si congiunge al \nripidissomo Orsajo , e questo all’Arpicello e allo Strinato. \nDallo Strinato continua per l’Alpe di Varano , ossia di \nLinari, cui succede la foce del Rigoso , al di là della quale \ntorna l’Appennino ad innalzarsi più che mai nella nuda \ngiogana dell’Alpe di Camporaghena, lungo la cui criniera \nincontrasi il risalto chiamato la Teschia de’Corvi, quindi \nla sommità più prominente, che dicesi Monte Acuto. \nDeclinando verso scirocco il monte forma la foce di \nSassalbo o del Cerreto de’Monti, a traverso della quale è \nstata aperta la nuova via militare che da Reggio di \nLombardia varca costà l’Appennino per scendere a \nFivizzano, quindi per Fosdinovo a Sarzana. \nDal varco del Cerreto risale il fianco del Monte Forame, \nlungo il quale dirigesi verso la sommità dell’Alpe di \nMommio, di cui forma l’ultima punta la così detta Grotta \ndella Monaca, ch’è pure la cresta estrema dell’Appennino \ndi Val di Magra. Avvegnachè di costà voltando da \nscirocco verso ostro libeccio il Mommio si avvalla per la \ncosta del Mondolo , di cui può dirsi lo sprone più \nmeridionale il Tea. Quest’ultimo stende una sua \npropagine sino alla base settentrionale del ripidissimo e \naltissimo monte Pisanino , che è il colosso dell’Alpe \nApuana. In cotesto varco è tracciata la via mulattiera che \ndopo venti secoli serve tuttora di pessima comunicazione \ntra la Lunigiana e la Garfagnana, lungo il malagevole \nvarco descritto da T. Livio fra la Valle del Serchio e \nquella della Magra. \nContinuando il perimetro di questa valle, di fronte a ostro \nemerge un altro sistema montuoso nell’Alpe Apuana, \nsistema che può dirsi intieramente staccato dalla catena \nsuperiore dell’Appennino, siccome dall’Appennnio l’Alpe \nApuana diverge per l’andamento, per l’indole e struttura \ndel terreno massiccio che la ricuopre. \nIl Pisanino è non solo il più elevato fra tutti i monti della \nGarfagnana e della Lunigiana, ma stà quasi nel centro del \ngruppo della Pania; ed è il primo che dal lato di libeccio \nsi presenta davanti al viaggiatore che dalla valle superiore \ndel Serchio passa in Val di Magra. \nDalle frastagliate creste del monte Pisanino progredendo \nnella direzione da levante a ponente conseguitano le nude \npunte del Pizzo d’Uccello, e quindi del marmoreo Monte \nSagro di Carrara, cui si attaccano i poggi della Spolverina \n\ne di là declinando verso quelli di Castelpoggio, di \nOrtonovo e di Nicola essi a mano a mano si perdono \nnell’angusta pianura di Luni non molto lungi dalla foce di \nMagra e dal sopra rammentato promontorio del Corvo, o \ndel Monte Caprione . \nIn cotesto giro di circa 150 migl. toscane che servono di \nlimite alla Val di Magra, non è compresa quella a lei \nsubalterna della Vara, nè lo sono le adiacenti vallecole \ndell’Avenza , e del Frigido; la prima delle quali occupa una \nsuperficie non minore di miglia 350 toscane, presentando \na un di presso la figura di un poligono, e le altre due una \nsuperficie di circa 56 miglia toscane quadrate. \nChe però se alla testè descritta valle si aggiunga la Val di \nVara, ossia la contrada appellata di Varese, come quella \nche alla Magra appartiene per esser di lei tributaria, in tal \ncaso il giro dei monti aumenta di circa la metà. – \nAvvegnachè la Vara nasce dal monte presso le Cento \nCroci, e di lassù scendendo nella direzione da settentrione \na libeccio bagna il fianco occidentale del Monte Rotondo , \ne una parte de’sproni che stendendosi dal Monte Gottaro \nnella direzione della foce, o sia varco del Bracco e di \nBorghetto, due poggi che chiudono la valle dal lato \noccidentale, mentre la circoscrivono dal lato di libeccio e \ndi ostro quelli che stanno alle spalle della città di Spezia e \ndel castello di Arcola sino alla sua confluenza in Magra. – \nPossono riguardarsi come contrafforti dell’Appennino \ndelle Cento Croci il Monte Rotondo e il Corneviglio, i \nquali scendono fino al Cavallaro e al poggio di Bolano \nper chiudere con quest’ultimo dal lato grecale e di levante \nla valle subalterna della Vara. \nLa Magra e la Vara, e generalmente tutti i loro più grossi \ninfluenti portano limpide e freschissime acque, per modo \nche essi abbondano di trote e di anguille delicatissime, \noltre i pesci comuni agli altri fiumi. Arroge che nella parte \nestrema della valle tra la confluenza della vara e la bocca \ndi Magra non manca qualche specie di pesce di mare, che \na certe stagioni, come i mugggini, i ragni, ecc., dal pelago \nrimontano il fiume per cinque in sei miglia di cammino. \nDal quadro delle altezze delle creste montuose che \ncircoscrivono la Val di Magra si può dire, che i monti più \nelevati dell’Appennino toscano sono alle spalle oppure di \nfronte a questa valle, come lo dimostrano le altezze \nassolute delle seguneti montuosità. \nALTEZZE DEI MONTI DELL’APPENNINO DI VAL DI \nMAGRA SOPRA IL LIVELLO DEL MARE \nMEDITERRANEO \n \nLa cima di Camperaghena è a Braccia 3424,7 \nLa cima dell’Alpe di Mommio è a Braccia 3282,1 \nLa cima del Mont’Orsajo è a Braccia 3166,2 \nLa cima del Monte Gottaro è a Braccia 2805,2 \nLa cima del Monte Molinatico è a Braccia 2651,3 \nLa cima del Monte Rotondo è a Braccia 1984,7 \nLa cima della Cisa è a Braccia 1783,3 \nLa cima di Monte Lungo è a Braccia 1442,0 \n \nALTEZZE DELL’ALPE APUANA CHE ACQUAPENDE \nIN VAL DI MAGRA SOPRA IL LIVELLO DEL MARE \nMEDITERRANEO \nLa cima del Pizzo d’Uccello è a Braccia 3212,0 \nLa cima del Monte della Tambura è a Braccia 3203,1 \nLa cima del Monte Sagro è a Braccia ignota \n\n\n\n \nDentro il descritto perimetro della Val di Magra e di Val \ndi Vara sono compresi tre vicariati del terriotrio disunito \ndel Granducato di Toscana; cioè, Pontremoli, Fivizzano e \nBagnone, dai quali dipendono per la guiurisdizione \npolitica undici comunità, che tutte insieme cuoprono una \nsuperficie di 198,475 quadrati agrarj, pari a miglia 247 \nquadre con una popolazione poco più poco meno di \n43,000 abitanti. \nSpettano al Ducato di Modena dieci comunità sotto un \ngovernatore delegato, le quali occupano una superficie \nfinora ignota con una popolazione di circa 20,000 abitanti. \nNon si conosce tampoco precisamente l’estensione \nterritoriale delle comunità spettanti alla provincia di \nLevante del Regno Sardo, che trovansi situate dentro il \nperimetro preaccennato. \nImperrochè dei sei mandamenti, o giurisdizioni civili, di \ncui si compone la provincia di Levante, due di essi, cioè, \nil mandamento di Sarzana composto di 5, e Vezzano di 3 \ncomunità, sono intieramente compresi nella Val di Magra, \nmentre altri 3 mandamenti; cioè, quello di Lerici, della \nSpezia e di Levante, astrazione fatta dal seno marittimo \nche circonda il golfo della Spezia, mandano in Val di \nMagra e in Val di Vara, ciascuno di essi due comunità, e \ntre comunità vi entrano dipendenti dal mandamento di \nGodano; in tutte 17 comunità con circa 37,000 abitanti. \nNon starò a dire che inoltre entra in Val di Magra dalla \nparte orientale una porzione della Comunità lucchese di \nMinucciano, per una popolazione di circa 1000 abitanti. \nIn conclusione la superficie della Val di Magra dentro i \nlimiti di sopra tracciati offre la seguente ripartizione: \n \nComunità del Granducato di Toscana N° 11, Abitanti \n43,000 \nComunità del Regno Sardo N° 17, Abitanti 37,000 \nComunià del Ducato di Modena N° 10, Abitanti 20,000 \nComunità del Ducato di Lucca,porzione di una Comunità \nper Abitanti 1,000 \n \nTOTALE Abitanti 101,000 \n \nRapporto al clima, alle produzioni naturali, agrarie, \nindustriali, ecc. di questa istessa contrada, invio il lettore \nagli articoli delle respettive comunità spettanti alla Val di \nMagra e sue adiacenze.",
    "original_title": "MAGRA fiume",
    "page": 16,
    "slug": "magra-fiume",
    "byte_offset": 77308
  },
  {
    "context": "",
    "title": "MAGRIOLA torrente",
    "body": "– Vedere MAGRA fiume, e PONTREMOLI Comunità.",
    "original_title": "MAGRIOLA torrente",
    "page": 18,
    "slug": "magriola-torrente",
    "byte_offset": 90751
  },
  {
    "context": "sotto Arezzo, ossia MAJANO di VALLE LUNGA nel Val d’Arno aretino.",
    "title": "MAJANO",
    "body": "– Borgata che ha dato il \nnome a una soppressa pieve (S. Maria) attualmente unita \nalla parrocchia di S. Gio. Battista a Montoto; questa nella \nComunità e circa 7 miglia toscane a settentrione maestr. \ndi Civitella, quella nella Comunità Giurisdizione Diocesi \nCompartimento e 6 in 7 miglia toscane a ponente di \nArezzo. \nTrovasi sulla strada Regia aretina alla base settentrionale \ndei poggi di Val d’Ambra dirimpetto alla gola \ndell’Imbuto, per la quale si fa strada l’Arno. – Resta \n\ndubbio per me, se a questo luogo di Majano, o piuttosto al \nMagliano di Val di Chiana sia referibile ad un privilegio \nconceduto nel 933 dai re Ugo e Lottario alla badia di S. \nFlora e Lucilla di Arezzo, col quale i sovrani predetti \nconcederono a quel monastero il giuspadronato della \nchiesa di Montioni e una porzione della selva posta in \nMuclano di proprietà del R. fisco. Più chiaramente mi \nsembra che debba appellare a questo Majano un’altra carta \ndel 1027, per la quale un magnate, Ugo detto Signorello, \ninsieme con la sua moglie Ermengarda donò al capitolo \ndella cattedrale aretina la sua corte di Agazzi e due poderi \nposti in Majano. (CAMICI, dei Duchi e March. di \nToscana.) – Vedere AGAZZI. \nAnche la badia di Prataglia nel secolo XI possedeva beni e \naveva giurisdizioni nel piviere di S. Maria a Majano, \ncome si può desumere da un contratto di enfiteusi \ndell’agosto 1056, mercè cui Girolamo abate del Mon. di \nPrataglia, stando nella villa d’Ajole sull’Archiano diede a \nlocazione a Tedaldo del fu Bernardo i beni che la sua \nbadia possedeva nel piviere di S. Maria a Majano, i quali \nconsistevano in uan porzione del castello e distretto di \nPergine unitamente ai suoi muri, fossi e carbonaje ed al \ngiuspadronato della sua chiesa parrocchiale di S. Michele. \n– Vedere PERGINE in Val d’Ambra. \nAnche la badia della SS. Trinità dell’Alpi, ossia di Fonte \nBendetta, nel secolo XII teneva dei terreni con selve nel \npievanato di Majano. \nCotesta ch. battesimale di S. Maria, già designata col \ndistintivo di Majano in Valle Lunga, comprendeva nel suo \ndistretto sette cappelle filiali, 1. S. Maria a Talzano \n(distrutta); 2. S. Ansano (idem); 3. S. Maria a Barbajano \n(idem); 4. S. Matteo alle Cave (idem); 5. S. Michele a \nPergine (esistente); 6. S. Tommaso a Montelucci (unita \nalla precedente); 7. S. Andrea a Montarfone (unita a S. \nJacopo Impiano). \nLa parrocchia di Majano coll’annessa di Montoto nel 1833 \ncontava 315 abitanti, 91 dei quali appartenevano a Majano \ne conseguentemente alla Comunità di Arezzo, e 224 a \nMontoto nella Comunità di Civitella. – Vedere il \nQUADRO della popolazione della Comunità di Civitella \nal Vol. I. pag. 745, e MONTOTO.",
    "original_title": "MAJANO",
    "page": 18,
    "slug": "majano",
    "byte_offset": 90824
  },
  {
    "context": "nel Val d’Arno fiorentino.",
    "title": "MAJANO DI FIESOLE",
    "body": "– \nPortano il nome di questo Majano le amenissime colline \nche scendono dal poggio delle cave di macigno, chiamato \nMonte Ceceri, fra le sorgenti di due rivi fiesolani, l’Affrico \ne la Mensola , nel popolo di S. Martino a Majano, ch’è una \ndelle parrocchie suburbane circa un miglio a scirocco \ndella cattedrale di Fiesole, nella qual Comunità \nGiurisdizione e Diocesi è compresa, Compartimento di \nFirenze, da cui la chiesa parrocchiale di Majano trovasi \nmiglia toscane due e mezzo a grecale. \nNon è noto che Majano avesse un castello o rocca sua \npropria, comecchè vi siano molte di quelle case torrite, e \ntanti resedii campestri cui soleva darsi il titolo di castello. \nTale era il palazzo torrito di antica struttura in gran parte \nrimodernato e aumentato dai loro signori, i marchesi \nTolomei Biffi di Firenze, in guisa che cotesto ebbe figura \nin un castello signorile con gran portone e antemurale. \nTale è pure altra villa situata sopra un risalto isolato e \nprominente, che sta a cavaliere della strada fra Majano e \n\n\n\nMensola, presso la casa campestre che fu del platonico \nAntonio Benivieni, stata pure una volta posseduta dai \nMachiavelli, poi da’monaci Camaldolensi di Firenze, e \nattualmente dall’avvocato Tonelli, l’erudito traduttore \ndella vita di Poggio Bracciolini scritta dallo Schepherd . \nComunque possa essere accaduto, certo è che la contrada \ndi Majano riunisce molti pregi per le celebrità degli \nuomini che ivi nacquero, fra i quali Dante da Majano, \npoeta del secolo XIV ed i fratelli scultori Giuliano e \nBenedetto da Majano; sia per il grido di uomini insigni \nche costà abitarono, quanto anco per i palazzi e ville \nsignorili che da ogni lato adornano il delizioso colle; in \nfine per la temperatura del clima, per l’aria salubre che vi \nsi respira, per la popolosa ridente vallata che di costassù \nl’uomo rallegra. Però a buon diritto il filosofo Marsilio \nFicino rispondeva all’amico Poliziano: che questo Majano \nera il luogo più confacevole di quanti altri amenissimi per \nconservare la salute del corpo, l’allegria dell’animo, il \nvero piacere ed il comodo della vita in questo mondo. \n(MARSILII FICINI, Epistol. Lib. X. n. 1). \nInfatti Boccaccio non solo fece della contrada di Majano e \ndei due rivi che l’irrigano la Valle incantatrice delle \nDonne, ma si vuole che in una delle ville di Majano a due \npiccole miglia da Firenze la brigata del suo Novelliere di \nprima giunta si recasse per fuggire il tristo e pericoloso \nspettacolo degli effetti orribili dalla pestilenza del 1348 \nprodotti nella subiacente popolosa città. \nInoltre è fama che il padre del Boccaccio fosse possesore \ndi una villetta nel popolo di Majano, della quale il figlio si \ncompiacque descrivere le adicenze e singolarmente le \namene pendici, e le ubertose convalli dei fiesolani colli \nche alla villa paterna facevano corona. \nQuindi è che alla vaga dipintura della prima dimora fatta \ndalla brigata del suo Decamerone vien segnalata dai più la \ndeliziosa villa di Poggio Gherardi (Vedere GHERARDI \nPOGGIO); siccome nella magica descrizione della \nrotonda e piccola valletta, dove Elisa condusse le belle \ndonne a sollazzarsi e a bagnarsi nella calda stagione \n(Giorn. VI. Nov. 10) fuvvi chi ravvisò l’angusto pianetto \nper cui Affrico scorre sotto il convento della Doccia; là \ndove è tradizione esservi stato un laghetto il cui emissario \ndiede origine a quella fonte che di poi si appellò la Fonte \nall’Erta. \nSebbene il laghetto della Valle delle Donne sia sparito da \nquel luogo, e conseguentemente della Fonte dell’Erta non \nresti più che il nome, pure questa esisteva innanzi il \nsecolo XVIII, prima cioè che si deviassero le acque dal \nsovrastante podere e villa del così detto Vivajo . \nFrattanto il possesso campestre del Vivajo fornis ce tali \nmemorie per l’istoria letteraria, per le famiglie che vi \npossederono, per gli uomini illustri che vi abitarono, da \nbastare esso solo a nutrire l’articolo del MAJANO \nFIESOLANO. \nRoberto Gherardi, autore di un libretto inedito, intitolato \nla Villegiatura di Majano, ci avvisò che la villa col podere \ndel Vivajo al tempo suo (verso il 1730) era posseduta \ndalla baronessa del Nero nata Berzighelli. Ma col \nprogredire dello stesso secolo l’ultimo fiato di casa del \nNero fece innalzare alquanto lungi dall’antica villa del \nVivajo una più grandiosa casa di piacere con giardini e \nvasti annessi da doverla qualificare la regina delle ville di \nMajano, specialmente dopo che sotto tutti i rapporti venne \n\nabbellita dall’ultimo acquirente, il banchiere Kleiber, dal \nquale l’ereditarono i di lui nipoti, i banchieri Holle. \nLa villa del Vivajo fu venduta al barone del Nero nel 1568 \nda mess. Jacopo Fei di Savona stato uno de’mariti di \nCaterina Sforza vedova di Girolamo Riario e di Pier \nFrancesco Medici; il quale Fei acquistò la stessa \npossessione nel 1559 da Niccolò figlio di Filippo Valori, \nall cui famliglia fino dal 1427 apparteneva la villa col \npodere del Vivajo . Ma innanzi del Valori fu proprietà di \nVanni del fu Benintendi degli Albizzi, che nel 1321 la \ndiede in dote a una sua figlia vedova Cornacchini, \nrimaritata nel 1321 a Cerbio Acerbi. (MS citato). \nNella villa del Vivajo Filippo Valori, uomo \naffezionatissimo ai platonici, accolse Marsilio Ficino, il \nquale è opinione che costà dasse l’ultima mano alla sua \ntraduzione del Timeo di Platone. \nPoco lungi dalla villa prenominata, d’appresso alla strada \nrotabile che guida alla Doccia, incontrasi la chiesa \nparrocchiale di S. Martino a Majano, contigua all’antico \nmonastero di Benedettine che fu soppresso sul declinare \ndel secolo XVIII. \nNe è da confondersi questo con altro monastero poco \ndistante di quà (S. Martino a Mensola) la di cui chiesa è \npur essa parrocchiale, essendochè cotesta di Mensola fino \nal 1795 appartenne continuamente alla diocesi fiorentina, \nmentre l’altro di Majano fu sempre della diocesi fiesolana. \n– Vedere MENSOLA (S. MARTINO A). \nL’epoca della fondazione del Mon. di S. Martino a \nMajano resta tuttora ignota. È solamente noto che esisteva \ned era abitato da monache fino dalla metà del secolo XI, \ntostochè l’Ammirato nella biografia de’vescovi di Fiesole, \nfacendo menzione del vescovo Trasmondo dice, che \nall’anno 1067 nel ritornare dalla sua consacrazione a \nFiesole, secondo il costume dei vescovi suoi predecessori, \nfu accolto in ospizio ricevendo la prima albergaria dalle \nmonache di S. Martino a Majano, alle quali quel vescovo \nmolte cose donò. \nInoltre il citato scrittore della Villeggiatura di Majano \naffermò di aver veduto nell’archivio di quelle monache le \nbolle di quattro pontefici (Pasquale II, Innocenzo II, \nCelestino e Anastasio IV) confermanti tutti lo stesso \nprivilegio, seppure non si scambiarono con le bolle, che i \nsunnominati pontefici spedirono a favore dei vescovi \nfiesolani, nelle quali si tratta anche di confermar loro il \nmonastero di S. Martino, senza però rammentare l’uso o il \ndiritto di quei prelati relativamente alla prima loro \nalbergaria nel monastero di Majano. \nLa più antica cartapecora trovata dal canonico Moreni, e \nda esso pubblicata nella sua descrizione dei contorni di \nFirenze (T. VI lettera 6), è un istrumento rogato il 1 di \naprile dell’anno 1203 nel claustro del Mon. di S. Martino \na Majano, il quale riguarda la compra per conto di quelle \nmonache di un pezzo di terra coltivato con casa annessa. \nCon altro istrumento dei 7 frebbrajo 1292, Jacopo del \nBroglio figlio del fu Benincasa del popolo di S. Pietro a \nMonticelli fra i molti legati pii lasciò 40 fiorini di piccioli \nalle donne di Majano commoranti in Cafaggio. – (ARCH. \nDIPL. FIOR. Carte di Cestello). \nChe questo luogo di Cafaggio non sia da confondersi con \nl’altro Cafaggio dentro Firenze,,dal quale presero il \ndistintivo la chiesa e convento della SS. Annunziata, \nquello di S. Marco e le monache di S. Domenico nel \n\n\n\nMaglio, già dette in Cafaggio, lo chiarisce un altro \nistrumento del 20 ottobre 1363 dello stesso Arch. Dipl. \nFior. in cui si nominano i confini di un podere situato nel \npopolo della canonica di Fiesole, in loco dicto al \nCafaggio. – (loc. cit. Carte del Mon. di S. Clemente di \nFirenze). \nFinalmente fra gli oggetti meritevoli di esser ricordati \nnella chiesa di S. Martino a Majano vi è dietro l’altar \nmaggiore una tavola divisa in tre spartiti. In quello di \nmezzo è dipinta la nostra Donna col divino figliuolo in \ngrembo e S. Giovannino; nello spartito a destra vedesi S. \nMartino vescovo, e dall’altra parte S. Benedetto fondatore \ndell’ordine monastico che ivi si professava. Tale è la \nbellezza di cotesto quadro che da molti fu creduta opera di \nAndrea del Sarto, sebbene l’iscrizione ivi apposta lo \nmanifesti di qualche tempo posteriore, e forse di uno dei \nmigliori suoi allievi; mentre a piè della tavola è notata a \nlettere d’oro la seguente memoria: Suor Maria Benedetta \ndi Tedaldo della casa fece fare nell’anno 1584 . \nIl popolo di S. Martino a Majano confina a levante e a \nscirocco con quello di S. Martino a Mensola; a ostro con \nil popolo di S. Maria a Coverciano; a libeccio con quello \ndi S. Gervasio; a ponente con S. Domenico sotto Fiesole; \na settentrione con il popolo di Fiesole, e a grecale con la \nparrocchia di Vincigliata. \nLa parrocchia di S. Martino a Majano nel 1833 contava \n232 abitanti.",
    "original_title": "MAJANO DI FIESOLE",
    "page": 18,
    "slug": "majano-di-fiesole",
    "byte_offset": 93616
  },
  {
    "context": "in Val d’Elsa.",
    "title": "MAJANO DI LUCARDO",
    "body": "– Contrada con \nchiesa parrocchiale (S. Martino) cui fu annesso il popolo \ndi S. Michele a Monte nel piviere di S. Lazzaro a \nLucardo, Comunità e circa 3 miglia toscane a settentrione \ndi Certaldo, Giurisdizione di Castelfiorentino, Diocesi e \nCompartimento di Firenze. \nRisiede in collina alla sinistra del torrente Pesciola sulla \nstrada che da S. Maria Novella guida in quella regia, detta \ntraversa fra Castelfiorentino e Certaldo. \nGiova alla storia della comunità e del castello di Certaldo \nil sapere qualmente nel 23 marzo 1358 fu partecipato dal \ncancelliere della Comunità di Certaldo un ordine degli \nesecutori degli ordini dei veglianti della giustizia per la \nRep. fiorentina, diretto a tutti i rettori delle parrocchie del \ndistretto comunitativo di Certaldo, affinchè pagassero \ndentro lo stesso mese di marzo al camarlingo di Certaldo \nuna tassa di soldi 6 e denari 2 per ogni lira imposta sopra \nl’estimo, essendo destinata la suddetta tassa straordinaria \nper far fronte alle fortificazioni del castello di Certaldo; \ncon che tutto il restante mancare potesse alla spesa \noccorrente fosse a carico del Comune e uomini del \ncastello prenominato. \nLe parrocchie dipendenti allora dalla Comunità di \nCertaldo erano le seguenti: 1. S. Michele a Monte; 2. S. \nLucia (a Casalecchio); 3. S. Martino a Majano; 4. S. \nMiniato a Maggiano; 5. S. Gaudenzio (a Ruballa); 6. S. \nMaria di Casole; 7. S. Lazzero (a Lucardo); 8. S. Pietro a \nTugiano ; 9. S. Martino a Liffoli; 10. Marcialla; 11. S. \nMaria Novella; 12. e Pulicciano (ARCH. DIPL. FIOR. \nCarte dell’Arch. Gen.) \nLa parrocchia di Majano nel 1551 aveva 97 abitanti e \nquella di Monte ne contava 48. Nel 1745 i due popoli \ninsieme uniti facevano 130 anime, mentre nel 1833 \n\ncontavano 169 abitanti.",
    "original_title": "MAJANO DI LUCARDO",
    "page": 20,
    "slug": "majano-di-lucardo",
    "byte_offset": 103082
  },
  {
    "context": "in Val Tiberina.",
    "title": "MAJANO (PIANO DI)",
    "body": "– Casale che ha \ndato il titolo alla pieve di S. Donnino nel Piano di \nMajano, Comunità Giurisdizione Diocesi e \nCompartimento di Arezzo, dalla qual città è quasi 8 miglia \ntoscane a levante grecale. – Vedere DONNINO (S.) SUL \nCERFONE, o A MAJANO.",
    "original_title": "MAJANO (PIANO DI)",
    "page": 20,
    "slug": "majano-piano-di",
    "byte_offset": 104895
  },
  {
    "context": "nella Villa di Tredozio in Romagna.",
    "title": "MALAMERENDA",
    "body": "– \nVedere ROSATA (S. GIORGIO A).",
    "original_title": "MALAMERENDA",
    "page": 20,
    "slug": "malamerenda",
    "byte_offset": 105190
  },
  {
    "context": "in Val d’Arbia.",
    "title": "MALAMERENDA (COLLE DI)",
    "body": "– Casale \ncon parrocchia (SS. Simone e Giuda) cui fu anneso S. \nLorenzo a Borgo Vecchio , spettante alla Comunità della \nMasse S. Martino, Giurisdizione Diocesi e \nCompartimento di Siena, che è quasi miglia toscane 4 al \nsuo settentrione. \nTrovasi il Colle di Malamerenda situato fra l’Arbia e il \ntorrente Tressa, attraversato dalla strada regia romana \nlungo la quale esiste la chiesa parrocchiale, poco lungi da \nun distrutto ospedaletto (S. Lazzaro) destinato ai lebbrosi. \nDopo eretta in cura, la chiesa di Malamerenda nel 1538 fu \nconcessa in padronato alle monache degli Angeli di Siena, \nle quali vi tennero un cappellano curato, finchè nel 1628 \nessa venne dichiarata parrocchiale di libera collazione. \nEsiste in questa chiesa un quadro colorito dal Casolani, \nrammentato nei Cenni storici artistici dal benemerito \ncittadino sanese, il fu Ettore Romagnoli. \nGigli nel Diario sanese parlando di questo luogo disse, \nessere favoloso il racconto, che l’osteria esistente tuttora \ncostà prendesse il nome di Malamerenda dall’uccisione di \n18 militi di casa Tolomei sacrificati nel 1331 alla vendetta \nda una consorteria de’Salimbeni all’occasione di una \nmerenda: tostochè il nomignolo di questa località è di più \nantica data. \nProssima alla chiesa vedesi la villa Sani, che ha un’ornata \nmoderna cappella. L’epoca della unione della parrocchia \ndi Brogovecchio alla cura di Malamerenda io finora \nl’ignoro. \nPresentemente Borgovecchio è villa signorile de’marchesi \nNerli. – Vedere BORGOVECCHIO d’Arbia, e COLLE DI \nMALAMERENDA. \nLa parrocchia di Colle Malamerenda nel 1833 contava \n125 abitanti.",
    "original_title": "MALAMERENDA (COLLE DI)",
    "page": 20,
    "slug": "malamerenda-colle-di",
    "byte_offset": 105278
  },
  {
    "context": "",
    "title": "MALAMULIER, o MULIER MALA (S. PIETRO a)",
    "body": "– Vedere MONTEBUONI.",
    "original_title": "MALAMULIER, o MULIER MALA (S. PIETRO a)",
    "page": 20,
    "slug": "malamulier-o-mulier-mala-s-pietro-a",
    "byte_offset": 106966
  },
  {
    "context": "in Val di Paglia.",
    "title": "MALAMULIER, MULIER MALA, MALMILIARE, e  CALLE MALA",
    "body": "– Se questi erano sinonimi \no nimi diversi dati a una o più borgate sotto Radicofani, \nnon è ben chiaro. Fatto stà che un Borgo di Calle Mala, e \nun borgo di Malmiliare, e di Malamulier sono rammentati \nin diversi strumenti dei secoli intorno al mille, la maggior \nparte dei quali appartenuti alla badia amiatina. Per quelli \nrelativi al borgo di Calle Mala Vedere in questo \n\n\n\nDizionario l’Articolo CALLE MALA , dove è pur citato un \nitinerario d’Islandesi Romei del secolo XII, in cui si fa \nmenzione del borgo di Malamulier situato sulla via \nFrancesca alle pendici del monte di Radicofani presso il \nfiume Paglia. – Infatti costà fin d’allora esisteva un \nospizio di pellegrini, siccome nel borgo di Callemala fino \ndal secolo X trovavasi un’osteria e un mulino di proprietà \ndei monaci amiatini. \nVedere le carte di quella badia al dì 13 agosto 995, e 28 \ndicembre 1072; del febbrajo 1075, e novembre 1086, \nnelle quali si rammentano terre e selve poste nel luogo di \nMulier Mala. Così un istrumento del 29 maggio 1153 \nrelativo alla cessione fatta dall’abate e monaci \ndell’abbadia S. Salvadore al Pont. Eugenio III e ai di lui \nsuccessori della metà del castello di Radicofani e suo \ndistretto, della metà del borgo di Callemala e sua corte, \nriservandosi quei monaci il giuspadronato delle chiese \nesistenti in detto castello e in detto borgo, con l’obbligo \nalla Rev. Camera Apostolica di pagare all’abate del Mon. \ndi S. Salvadore o a chi per esso il censo di sei marche \nd’argento puro ogn’anni. – Vedere RADICOFANI. \nDi epoca meno antica sono le memorie del Borgo di \nMalmiliare trovate fra le pergamene di quello stesso \ncenobio. \nCon istrumento del 3 febbrajo 1255 l’abate di S. Salvatore \ndel Mont’Amiata insieme coi suoi monaci costituiva un \nprocuratore per trattare con gli uomini del borgo di \nMamiliare addetto al castel di Radicofani a motivo della \nfabbrica di una nuova chiesa. Con altra membrna del 20 \nsettembre 1255 il parroco e i parrocchiani della ch. di S. \nAndrea di Castel Morro di Radicofani, per togliere ogni \npretesto agli uomini del Borgo Malmiliare costrettivi, \ndicevano essi, dal trovare di notte chiusa la porta di detto \ncastello, danno facoltà agli uomini del Malmiliare di \naprire uno sportello in detta porta per i casi notturni. \n(ARCH. DIPL.FIOR. Badia amiatina). – Rapporto al \nnome di Malmiliare (cattivo migliare, o piuttosto Marmo \nmigliare). – Vedere l’Articolo MARMIGLIAJO nella Via \nEmilia di Scauro .",
    "original_title": "MALAMULIER, MULIER MALA, MALMILIARE, e ",
    "page": 20,
    "slug": "malamulier-mulier-mala-malmiliare-e-calle-mala",
    "byte_offset": 107037
  },
  {
    "context": "in Val di Fine.",
    "title": "MALANDRONE",
    "body": "– Porta il nome di \nMalandrone un albergo sull’antica strada Emilia di \nScauro, o Aurelia nuova, oggi detta Maremmana, dove fu \nun eremo (S. Maria) ridotto poscia in ospizio per i \nviandanti e pellegrini, nel popolo Comunità Giurisdizione \ne circa 2 miglia toscane a scirocco di Rosignano, Diocesi \ndi Livorno, già di Pisa, Compartimento pisano. \nAll’eremo di S. Maria di Malandrone appella fra le altre \nuna membrana pisana dell’anno 1305, 19 gennajo, \nattualmente nel privato archivio Coletti a Firenze. \nEssa consiste in una donazione fatta in Pisa da Francesco \ndel fu Bonaccorso Rossi cittadino pisano di un pezzo di \nterra boschiva, una volta campiva, della misura di sei \nstiora, a favore di fra Andrea da S. Casciano priore \ndell’eremo di S. Maria di Malandrone, posto nei confini \ndi Rosigneno in luogo detto, Campana Malandroni. – Se \na questo eremo possa appellare l’antica prioria di S. Maria \nad Finem; rammentata agli Articoli AD FINES, e BADIE \n(LE DUE) non ho documenti da asserirlo nè da negarlo. – \nVedere ROSIGNANO. \n \n\n###ARTICLE### \nT:MALAVENTRE\nC:nella Valle del Serchio.\nB:– Contrada \npalustre dove furono due chiese (S. Pietro esistente con \nparocchia, e S. Lorenzo distrutta) già nel piviere di \nPugnano, ora in quello di Vecchiano, alla cui Comunità \nappartiene, Giurisdizione e circa 4 miglia toscane a \nponente de’Bagni a S. Giuliano, Diocesi e Compartimento \ndi Pisa. \nTrovasi sulla ripa destra del Serchio lungo la via del \npadule di Massacciuccoli, fra la dogana della Torretta e il \nCastello di Nodica, al principio della Fossa Magna. \nLa contrada di Malaventre comprende gra parte della \ntenuta di Migliarino insieme col suo oratorio di S. \nNiccolò. \nAgli articoli ARBAVOLA, ARENA e CAFAGGIO \nREGGIO dissi, che quivi possederono latifondi i re \nLongobardi, e che per atti di loro donazione molti nobili \nlucchesi e pisani, e perfino un pittore, entrarono al \npossesso di una parte di quei latifondi. \nInoltre all’Articolo FOSSA MAGNA di Malaventre (Vol. \nII, pag. 337) rammentai una bolla del Pont. Innocenzo II \ndel 1136, con la quale confermava alla chiesa di S. \nNiccolò a Migliarino i beni stati ad essa donati dalla \ncontessa Matilde; i quali beni erano situati fra Montione e \nla Fossa magna. Che questa Fossa magna riferire debbasi \nalla Fossa di Malaventre lo assicura una carta pisana del \n23 gennajo 1474, con la quale Niccolò e Jacopo figli del \nfu Gregorio degli Orlandi cittadini pisani affittarono per \nnove anni contro la somma di fiorini 130 a Simone del fu \nNanni da Pontedera due pezzi di terra con case e \nmasserizie posti in Val di Serchio, uno in luogo appellato \nFilicaja , e l’altro a Migliarino, ossia a Montione. Quindi \nnel dì due aprile dello stesso anno 1474 il medesimo \nSimone del fu Nanni pagò nelle mani del sindaco \ndell’arcivescovo di Pisa tuttociò che doveva per causa del \nfitto delle tenute di Vada, di Nugola, di Pomario, di \nCollemontanino, di Monte Vaso, delle paludi di Nodica e \ndi Malaventre ec. (ARCH. ARCIV. FIOR. Carte di S. \nMartino di Pisa). \nChe la Primaziale di Pisa possedesse beni lungo le due \nripe del Serchio chiaramente lo manifestano i diplomi che \ni re Ugo e Lottario, poscia Corrado II e Federigo I \naccordarono alla chiesa maggiore e agli arcivescovi di \nPisa. – Vedere MIGLIARINO. \nLa parrocchia di S. Pietro a Malaventre nel 1833 noverava \n798 abitanti.",
    "original_title": "MALANDRONE",
    "page": 21,
    "slug": "malandrone",
    "byte_offset": 109615
  },
  {
    "context": "nel Val d’Arno fiorentino.",
    "title": "MALAVOLTA DEL GALLUZZO",
    "body": "– Borghetto sulla strada regia romana al primo \nmiglio dalla città nel popolo di S. Felice a Ema, Comunità \nGiurisdizione e appena un miglio toscano a settentrione \ndel Galluzzo, Diocesi e Compartimento di Firenze. \nPorta il nome di Malavolta probabilmente dall’incurvatura \nche ivi fa l’antica strada regia, stata deviata da pochi anni \nper un più retto e pianeggiante cammino. – Fu anche costà \nuno dei soliti spedaletti per i pellegrini, il cui patrimonio \nvenne riunito all’uffizio della Compagnia del Bigallo a \nFirenze.",
    "original_title": "MALAVOLTA DEL GALLUZZO",
    "page": 21,
    "slug": "malavolta-del-galluzzo",
    "byte_offset": 113017
  },
  {
    "context": "",
    "title": "MALBORGHETTO DI MONTELUPO",
    "body": "– Vedere MONTELUPO.",
    "original_title": "MALBORGHETTO DI MONTELUPO",
    "page": 21,
    "slug": "malborghetto-di-montelupo",
    "byte_offset": 113616
  },
  {
    "context": "in Val di Merse, nella Comunità Giurisdizione e circa 6 miglia toscane a grecale di Chiusdino, Diocesi di Volterra, Compartimento di Siena.",
    "title": "MALCAVOLO (PIEVE DI)",
    "body": "Risiede sul fianco occidentale della Montagnuola \nalquanto a levante della strada maestra di Massa \nmarittima, fra le tenute di Frosini e di Spannocchia, alla \ndestra e presso le scaturigini del borro Rigo, uno dei \ntributarii a sinistra del torrente Feccia, un miglio toscano \ncirca a grecale della magnifica chiesa di S. Maria a \nFrosini, stata recentemente edificata di pianta dal quel \ndevoto ed illustre proprietario con la vicina canonica per \nil pievano, dovendosi costà in Frosini trasportare coi titoli \nle onoreficenze della pieve di Malcavolo, dovendo esser \nconsagrata sotto l’invocazione di Maria SS. Del \nBuonconsiglio. \nLa chiesa parrocchiale di Malcavolo era già diruta ed \ninservibile nel secolo XIV, mentre nel catalogo delle \nchiese della diocesi di Volterra, compilato nel 1356, \nparlando della pieve di Malcavolo, si dà la notizia che era \nessa sine Ecclesia cum sit diruta in totum; quindi pone nel \nSesto medesimo di Montagna la pieve di Monti, alla quale \nfin d’allora trovavasi unito il popolo della sua filiale di \nMalcavolo. A quest’ultima vennero in seguito aggregati \ntre altri popoli di chiese parimente distrutte; cioè, il \npopolo di Vespero , quello di Castiglion Balzetti, e di \nAnterigoli. \nErano al secolo XIV filiali della pieve di Malcavolo e di \nMonti le chiese di Frosini e di Montarrenti, l’ultima delle \nquali nel 1592 fu staccata dalla diocesi volterrana per \ndarla a quella nuova di Colle. \nLa chiesa di S. Martino di Vespero nel 1252 con licenza \ndi Ranieri vescovo di Volterra fu rinunziata alla badia di \nS. Galgano da un tal prete Rinaldo pievano della distrutta \nchiesa di S. Giovanni a Sorciano, cui eran soggette altre \ntre cappelle sotto i nomignoli di Papena, di Scarpeggiano \ne di Grepine. (GIGLI Diario Sanese). – Vedere FROSINI, \ne SORCIANO (PIEVE DI). \nLa parrocchia della pieve di S. Maria a Malcavolo nel \n1833 contava 349 abitanti.",
    "original_title": "MALCAVOLO (PIEVE DI)",
    "page": 22,
    "slug": "malcavolo-pieve-di",
    "byte_offset": 113674
  },
  {
    "context": "in Val d’Arbia.",
    "title": "MALENA torrente",
    "body": "– Vedere BAGNO D’ACQUA BORRA.",
    "original_title": "MALENA torrente",
    "page": 22,
    "slug": "malena-torrente",
    "byte_offset": 115753
  },
  {
    "context": "in Val d’Arbia.",
    "title": "(ERRATA: MALENINA, o MALENINO) MALENINI, o  MELANINO",
    "body": "– Contrada il di cui nome \nprobabilmente restò al torrente Malena che la percorreva, \ne dalla quale presero il vocabolo due chiese perdute (S. \nPietro e S. Maria) entrambe state di giuspadronato \ndell’Abazia di S. Eugenio al Monastero, cui l’Imp. Arrigo \nIV con privilegio del 4 giugno 1081 confermò fra le altre \ngiurisdizioni la terza parte della chiesa di S. Pietro in \nMalenino, o due parti di quella di S. Maria in Melanina \ncon tutte le loro pertinenze e possessioni.",
    "original_title": "(ERRATA: MALENINA, o MALENINO) MALENINI, o ",
    "page": 22,
    "slug": "errata-malenina-o-malenino-malenini-o-melanino",
    "byte_offset": 115827
  },
  {
    "context": "nel subborgo settentrionale di Prato.",
    "title": "MALESETI o MALECETI",
    "body": "– Subborgo con distrutto spedaletto fuori delia \nporta al Serraglio, altrimenti detta al Travaglio, lungo la \nstrada di Monte murlo una ch. parrocchiale, (S. Maria a \nMaleseti) ora la Chiesa nuova, nella Comunità e \nGiurisdizione di Prato, Diocesi di Pistoja, e \nCompartimento di Firenze. \nVarie pergamene degli spedali di Prato, ora riunite \nnell’Arch. Dipl. Fior., rammentano l’ospedale di Maleseti \nfuori di porta al Travaglio, una delle quali del 12 febbrajo \n1353. \nAnche un istrumento degli 8 maggio 1366 sembra indicare \nil subborgo di Maleseti come sinonimo di subborgo di \nDogaria, forse perchè da questo lato s’introduceva in \nPrato la Dogaja o Gora del Bisenzio, per uso delle arti di \nquella città. \nFinalmente del subborgo di Maleseti si fa menzione nella \ndeliberazione comunitativa e statuale pronunziata dal \nmagistrato di Prato nel 26 febbrajo 1555, e approvata da \nCosimo I relativamente alla repartizione amministrativa \ned economica di quella città e dei suoi subborghi. Anche \nnel secolo ultimo passato prima che si fondasse la Chiesa \nnuova, la vecchia parrocchiale portava il titolo di S. Maria \na Maleseti, la quale nel 1745 contava 449 abitanti, mentre \nall’Articolo CHIESA NUOVA di Val d’Ombrone \npistojese si vide che questa nel 1833 faceva 699 abitanti.",
    "original_title": "MALESETI o MALECETI",
    "page": 22,
    "slug": "maleseti-o-maleceti",
    "byte_offset": 116386
  },
  {
    "context": "in Val di Chiana.",
    "title": "MALFIANO",
    "body": "– Casale di cui portò il \ntitolo la chiesa di S. Croce a Malfiano nell’antico piviere \ndel Toppo, Comunità di Civitella, Giurisdizione del \nMonte S. Savino, Diocesi e Compartimento di Arezzo. \nAll’Articolo Battifolle della Val di Chiana citai un \ndocumento del 1072 pubblicato dal Muratori nelle sue \nAntichità Estensi , relativamente alla donazione fatta dai \nnipoti di un conte Ridolfo alla canonica di Arezzo delle \nsue corti di Vicio maggio, di Vicio piccolo, di Malfiano , \ndel castello murato di Monteacutolo e di altri luoghi \nsituati tutti in Val di Chiana. – Infatti in una scrittura del \nfebbrajo 1181, esistente nell’archivio dei canonici di \nquella cattedrale di rammentano due uomini di Malfiano \npresso il castello di Dorna, fedeli del capitolo aretino. – \nVedere DORNA. \nAnche un istrumento del 20 settembre 1301, appartenuto \nal Mon. di S. Croce di Civitella, concorre a confermare \nche il luogo di Malfiano, dove il Mon. predetto possedeva \ndei beni, era vicino alla Badia di S. Martino al Pino. \n(ARCH. DIPL. FIOR. Carte dello Sped. di Bonifazio).",
    "original_title": "MALFIANO",
    "page": 22,
    "slug": "malfiano",
    "byte_offset": 117750
  },
  {
    "context": "(Manfrianum) in Val di Sieve.",
    "title": "MALFIANO, o MANFRIANO",
    "body": "– Casale che diede il titolo a una parrocchia (S. \nLeolino) da lungo tempo annessa a quella di S. Andrea a \nCerliano nel piviere di Fagna, Comunità e Giurisdizione \ndi Scarperia, Diocesi e Compartimento di Firenze. \nÈ una contrada posta alle falde meridionali del monte di \nCastel Guerrino in luogo detto al Colle, circa 2 miglia \ntoscane a ponente del giogo di Scarperia. – Trovasi \nManfriano rammentato in alcuni istrumenti appartenuti \nalla compagnia secolare di S. Maria a Scarperia, uno dei \nquali del primo di aprile 1258, l’altro del 25 settembre del \n1289, stati rogati entrambi nella Villa di Manfriano, la \nquale si dichiara di appartenere al distretto e giurisdizione \n\n\n\ndi Mont’Accianico. (ARCH. DIPL. FIOR. Carte della \nCompagnia suddetta). \nLa contrada di Manfriano comprende attualmente sei \npoderi e una cascina, con un mucchio di case dette il \nColle, sulla ripa destra del torrente Levisone, che rimonta \nfino al crine del giogo di Castel Guerrino.",
    "original_title": "MALFIANO, o MANFRIANO",
    "page": 22,
    "slug": "malfiano-o-manfriano",
    "byte_offset": 118864
  },
  {
    "context": "in Val di Magra.",
    "title": "MALGRATE, o MALGRATO",
    "body": "– \nCastelletto, già titolo e resedio di un ramo dei marchesi \nMalaspina di Filattiera e Villafranca. Ha una chiesa \narcipretura (S. Lorenzo) nel vicariato ecclesiastico di \nFiletto, Comunità e circa miglia toscane 2 a settentrione di \nVillafranca, Giurisdizione di Aulla, Diocesi di Massa \nducale, già di Luni Sarzana, Ducato di Modena. \nRisiede Malgrate sopra un’umile collina, cui scorre verso \nmaestro il torrente Monia , e da scirocco quello di \nBagnone. – Toccò in parte al Marchese Opicino \nMalaspina dal quale l’ereditò il di lui figlio Marchese \nAlberto mediante una seconda divisione di feudi fatta lì \n18 aprile del 1275. – Rinnovate le divise fra diversi nipoti, \ncon istrumento del 27 dicembre 1352 il Castello di \nMalgrate pervenne nel Marchese Riccardino di Filattiera \nfiglio di Opicino II. Costui tre anni dopo (31 maggio \n1355), quando abitava nel suo palazzo di Firenze, firmò \nun mandato di procura per ottenere dall’Imp. Carlo IV \nl’investitura feudale del marchesato di Filattiera e di \nMalgrate con le loro ville e distretti; cioè, a partire dal \ngiogo dell’Appennino di mont’Orsajo sino alla ripa \nsinistra del fiumicello Caprio e di là al fiu me Magra. – \n(Vedere MACCIONI, Expositio rationum pro feudo \nTreschieti. – MANNI, Sigilli antichi T. X. n°11). \nNel 17 agosto 1433 i due fratelli Spinetta e Giorgio figlio \ndel defunto Marchese Riccardino con Bartolommeo ed \nAzzone fratelli nati dal fu Niccolò Marchese di Malgrate, \ned i loro consorti marchesi di Treschietto, raccomandati \ndella Rep. Fior., concorsero tutti alla ratifica della pace di \nFerrara fra il duca di Milano, la Repubblica Fiorentina, ed \naltri alleati. (MACCIONI, Opera cit.) \nIl dì 6 marzo del 1514 donna Adriana di Guido Ottoboni \nmarchesana di Malgrate, vedova lasciata dal Merch. Gio. \nBattista Malaspina, nella qualità tutrice del figlio pupillo \nMarchese Cesare, fu ricevuta in accomandigia per anni 15 \ninsieme col feudo di Malgrate dai Dieci di Balia di \nFirenze. (RIFORM. FIOR.) \nMancato di vita verso il 1154 il prenominato marchese \nCesare, succedè Giuseppe uno dei suoi figli, dal quale \nnacque un altro Cesare. Questi volendo esismersi dalle \nangustie del governatore spagnuolo di Pontremoli, nel \n1615 cedè a titolo di permuta il suo feudo di Malgrate al \nmarchese Inojosa governatore per Filippo III in Milano, \nricevendo in cambio a nome del suddeto re di Spagna il \ngiardino del castello di Milano; e ciò per sino a che, \nvenduto che fu dall’Inojosa il feudo di Malgrate al \nMarchese Bartolommeo Ariberti, il vecchio marchese \nfeudatario Cesare Malaspina si vide togliersi anche il \ngiardino avuto in compenso del perduto marchesato, e con \nesso lui terminò la linea dei marchesi Malaspina di \nMalgrate. (GERINI, Mem. Stor. Di Lunigiana Vol. II.) \nLa parrocchia di S. Lorenzo a Malgrate nel 1832 contava \n406 abitanti. \n \n\n###ARTICLE### \nT:MALINVENTRE\nC:nella vallecola della Versilia.\nB:– Casale \ncompreso nel popolo di S. Niccolò al Pruno e Volegno, \nnella Comunità e circa 2 miglia toscane a settentrione di \nStazzema, Girisdizione di Pietrasanta, Diocesi di Pisa, già \ndi Lucca, Compartimento pisano. \nRisiede sul fianco occidentale della Pania Forata nella \nconvalle che percorre il canale o fosso del Cardoso . – \nVedere PRUNO E VOLEGNO.",
    "original_title": "MALGRATE, o MALGRATO",
    "page": 23,
    "slug": "malgrate-o-malgrato",
    "byte_offset": 119900
  },
  {
    "context": "nel Val d’Arno sotto Firenze.",
    "title": "MALMANTILE",
    "body": "– Castello \nsemidituro e disabitato con sottostante chiesa parrocchiale \n(S. Pietro al Malmantile, o in Selva) cui fu aggregato il \npopolo di S. Bartolommeo a Bracciatica, nel piviere di S. \nIppolito in Val di Pesa, Comunità Giurisdizione e circa 3 \nmiglia toscane a libeccio della Lastra a Signa, Diocesi e \nCompartimento di Firenze. \nLa fortezza del Malmantile posa sul dorso pietroso dei \npoggi che a sinistra fiancheggiano la lunga e tortuosa gola \ndella Golfolina, fra l’Arno e la Pesa, in mezzo alle selve di \nlecci, di quercioli e di pini, sull’anitca strada maestra e \npostale fra Frenze e Pisa, presso le scaturigini del torrente \nRimaggio, o Rio maggiore, il quale sbocca in Arno \nall’ingresso superiore della Golfolina. \nIl nome di Malmantile, che vuol significare in nostra \nlingua una cattiva tovaglia da tavola, fornì lieto \nargomento all’egregio pittore Lorenzo Lippi per il suo \nclassico poema eroicomico, cui intitolò Il Malmantile \nriacquistato : quasi che egli in quella spiritosa allegoria \nvolesse significare, che chi la sua vita mena fra l’allegria \ndei conviti, per lo più si riduce a morire fra gli stenti. \nDel paese pertanto di Malmantile mancano memorie \nantiche, giacchè io non conosco documento più vetusto di \nquello del 5 maggio 1247 relativo a una ricevuta di \nquitenza fatta nel Borgo del Malmantile, seppure non \nfuvvi altro Malmantile nel Chianti, giacchè la carta \nproviene dalla badia di Coltibuono, ora nell’Arch. Dipl. \nFior. \nCertamente a questo Malmantile di Fior di Selva riferisce \nuna istanza dei Dieci provveditori della città e contadi di \nPisa, di Pistoja, di Volterra e di altre Terre, che trovavansi \nallora soggette al dominio fiorentino. Con la quale \nscrittura dell’anno 1424 stata pubblicata la prima volta dal \nBaldinucci in appendice alla vita di Lorenzo Lippi, i \nsuddetti Dieci esposero alla Signoria di Firenze qualmente \nil castello di Malmantile già da gran tempo era stato \nincominciato senza che fosse termiato di fabbricare, e che \nin tal guisa restando serviva piuttosto a danno che a difesa \ndel Co mune di Firenze e dei luoghi a quello circostanti; \nonde è, che volendosi provvedere ai pericoli, tenuta \npratica coi Priori delle arti e col Gonfaloniere di giustizia \ndella Rep. Fior. fu deliberata la costruzione e compimento \ndel castello di Malmantile. Dondechè i Dieci provveditori \ninvitarono più maestri muratori della città, ai quali furono \nrese manifeste le condizioni del lavorio da eseguirsi al \ncastello di Malmantile per concedersi in concorrenza, \nmediante domande sigillate, al migliore e minore \nofferente. – Spirato il termine assegnato, furono aperte ed \nesaminate le condizioni proposte dai varii maestri, fra le \nquali previo uno scritunio segreto vennero accettate quelle \ndi due socii muratori. \n\n\n\nCon questi pertanto nel dì 16 settembre del 1424 fu \nstipulato il contratto di locazione per fabbricare e \ncompiere intieramente di ciò che abbisognava il castello \ndi Malmantile fino a quell’altezza e in quella forma che a \ntenore della perizia del magistrato dei Dieci era stato \ndeliberato; cioè, che il lavoro fosse a uso di buon maestro \nrapporto ai muri, beccatelli volticciole, fossi, volte e \nscale; che ogni spesa di mattoni, di pietrame, e di ciascuna \nopera concia che vi bisognasse, fosse a carico degli \naccollatarii, meno la calcina, il piombo e il ferro \nnecessarii alla fabbrica. Per la quale opera i suddetti Dieci \nsi obbligarono di pagare il lavoro fatto a ragione di soldi \ndieci per ogni braccio quadro, misurando vano per pieno. \nFu inoltre avvertito, che la figura delle poste de’beccatelli, \nnon dandosi altro disegno, s’intendesse essere simile a \nquella de’beccatelli del castello della Lastra. – Allogarono \nancora alli stessi due maestri il fosso intorno al castello di \nMalmantile in quella forma e ai patti medesimi con cui \nera stato altre volte allogato a maestro Tuccio di \nGiovanni. – Rogò il notaro fiorentino Baldese di \nAmbrosio per mandato dei prenominati Dieci provveditori \ndel dominio fiorentino. \nQuesto documento oltre la notizie che fornisce atta a \nfissare l’epoca delle mura castellane di Malmantile con i \nbeccatelli e merli simili alle mura della Lastra a Signa, dà \nchiaramente a divedere quanto sia antico presso il \ngoverno di Firenze il sistema tuttora conservato di dare in \naccollo per mezzo di concorso e di offerte segrete i \npubblici lavori. \nLa parrocchia di S. Pietro di Malmantile o in Fior di \nSelva nel 1833 aveva 711 abitanti.",
    "original_title": "MALMANTILE",
    "page": 23,
    "slug": "malmantile",
    "byte_offset": 123231
  },
  {
    "context": "(Maloculum) in Val di Nievole.",
    "title": "MALOCCHIO",
    "body": "– \nContrada montuosa, dalla quale ha preso il vocabolo \nl’antica chiesa parrocchiale de’SS. Michele e Frediano a \nMalocchio, nel piviere e Comunità di Massa e Cozzile, \nsebbene una parte della popolazione di Malocchio si \nestenda nelle comunità limitrofe di Uzzano, di Vellano, di \nPescia e in quella soprattutto del Borgo Buggiano, \nGiurisdizione e circa tre miglia toscane a grecale di \nPescia, Diocesi medesima, già di Lucca, Compartimento \ndi Firenze. \nLa chiesa di Malocchio, che per la deliziosa visuale \nmeriterebbe si appellasse piuttosto Bellocchio, risiede \nsulla costa de’poggi che dividono la convalle di \nMontecatini di Val di Nievole da quella della Pescia \nmaggiore. – La parrocchia di Malocchio, confina dal lato \noccidentale con l’antica rocca e popolo di Pietrabuona, \ndal lato di levante con quello di Marliana, a scirocco con \nMassa e Cozzile, a ostro con Colle Buggianese, a libeccio \ncon i popoli di Uzzano e di Pescia. \nLa chiesa di S. Frediano di Malocchio nel registro della \ndiocesi lucchese del 1260 trovasi compresa nel piviere di \nMassa sulla Borra , ossia del Cozzile. \nFra gli atti della cancelleria vescovile di lucca avvenne \nuno del 4 giugno 1344, riguardante una monizione del \nvescovo al potestà di Massa e Cozzile per interesse del \nrettore di S. Frediano di Malocchio. \nLa parrocchia di Malocchio nel 1833 contava 186 \nabitanti, dei quali 102 erano compresi nella Comunità di \nBuggiano, 34 spettavano a Massa e Cozzile, 33 a Pescia, \n\n13 a Uzzano, e 4 alla Comunità di Vellano.",
    "original_title": "MALOCCHIO",
    "page": 24,
    "slug": "malocchio",
    "byte_offset": 127806
  },
  {
    "context": "",
    "title": "MALTRAVERSO (FOSSA DI)",
    "body": "– Vedere FIUME MORTO.",
    "original_title": "MALTRAVERSO (FOSSA DI)",
    "page": 24,
    "slug": "maltraverso-fossa-di",
    "byte_offset": 129387
  },
  {
    "context": "",
    "title": "MALVA (POGGIO ALLA)",
    "body": "– Vedere BUSCHE (S. STEFANO ALLE).",
    "original_title": "MALVA (POGGIO ALLA)",
    "page": 24,
    "slug": "malva-poggio-alla",
    "byte_offset": 129441
  },
  {
    "context": "",
    "title": "MAMANTE (S.) A S. MAMMA",
    "body": "– Vedere MAMMA (S.) \na S. MAMANTE nel Val d’Arno casentinese.",
    "original_title": "MAMANTE (S.) A S. MAMMA",
    "page": 24,
    "slug": "mamante-s-a-s-mamma",
    "byte_offset": 129505
  },
  {
    "context": "nel Monte pisano.",
    "title": "MAMILIANO (S.) IN COLLINA, e S. MAMILIANO DI  LUPETA",
    "body": "– Se queste furono due \nantiche chiese poste in due diverse località, oppure una \nsola, io l’ignoro tuttora, nè altri scrittori ch’io sappia \nfornirono prove evidenti da specificarle. \nNon eccettuerò la notizia fornita da una carta della \nprimaziale di Pisa del febbrajo 757, edita dal Muratori, in \ncui tratta della collazione della chiesa di S. Mamiliano sita \nin loco Colline che al vescovo Andrea di Pisa aveva \nrinunziato il prete Rotperto insieme col monastero, terre, \ncampi, pascoli e paduli ad essa chiesa appartenenti. \n(MURAT.Antiq. Medii Aevi. T. III.) \nTroviamo bensì una chiesa di S. Mamiliano col titolo di \npriorato registrata tra quelle del catalogo della diocesi di \nPisa redatto nel 1372, ed era probabilmente la medesima \nquella che con titolo di priorato di S. Mamiliano a Lupeta \ntroviamo tassata nell’imposizione fatta dal clero della città \ne diocesi di Pisa nel 5 febbrajo 1292 (TRONCI, Annali \nPisani pag. 272). \nLa qual chiesa più tardi cambiò il suo titolare di S. \nMamiliano in quello di S. Jacopo a Lupeta che fu un \npriorato di Agostiniani Romitani, siccome dissi \nall’Articolo LUPETA. \nInfatti sull’architrave della chiesa di S. Jacopo a Lupeta \nleggesi in caratteri antichi, ma di cattiva formazione la \nseguente iscrizione: \nK. de Lupeta ornavit H. opus pro eterna vita S. Mamiliane \nsacer pro nostris ora peccatis. – Vedere LUPETA",
    "original_title": "MAMILIANO (S.) IN COLLINA, e S. MAMILIANO DI ",
    "page": 24,
    "slug": "mamiliano-s-in-collina-e-s-mamiliano-di-lupeta",
    "byte_offset": 129599
  },
  {
    "context": "",
    "title": "MAMILIANO (S.) A MONTE CRISTO",
    "body": "– Vedere ISOLA DI MONTECRISTO.",
    "original_title": "MAMILIANO (S.) A MONTE CRISTO",
    "page": 24,
    "slug": "mamiliano-s-a-monte-cristo",
    "byte_offset": 131062
  },
  {
    "context": "nel Suburbio meridionale di Siena.",
    "title": "MAMILIANO (S.) A VALLI",
    "body": "– Chiesa parrocchiale, già Mon. di donne \nCamaldolensi nel vicariato ecclesiastico di Casciano, \nComunità della Masse S. Martino, Giurisdizione Diocesi e \nCompartimento di Siena. \nTrovasi a pochi passi fuori di città sulla strada Regia \nromana lungo il dorso della collina, sulla quale risiede la \nparte australe della tripartita Siena, e la di cui criniera \nvedesi fiancheggiata a levante dal torrente Bozzone, a \nponente dal torrente Tressa, entrambi tributarii del fiume \nArbia sotto l’Isola. \nA questa contrada di Valli, io penso che riferire si debba \nun placito proclamato da Pagano e dalla contessa Willa e \n\n\n\ndal C. Ugo suo figlio a nome del Marchese Bonifazio, \nallorchè nel 1045 (di marzo) stando in un casa presso la \nchiesa di S. Maria alla Ruina nel contado di Siena (forse \nl’attuale di S. Reina), col quale fu pubblicato un bando \nper assicurare al reclamante il tranquillo possesso di un \npezzo di terra con vigna, posto in luogo dove si dice Valli. \n(ARCH. DIPL. FIOR. Carte di Passignano). \nA S. Mamiliano a Valli esisteva un monastero sino dal \nsecolo XIII, al quale Mon. nel 1257 furono inviate le \ndonne Camaldolensi di S. Maria Maddalena del territorio \ndi Poggibonsi, a cagione delle guerre fra i Fiorentini e i \nSanesi. \nSe non che l’anno dopo il Pont. Alessandro IV, con bolla \ndei 28 gennajo 1258, ordinò a Martino priore generale di \nCamaldoli di rinchiudere le monache dell’abbandonato \nasceterio di S. Maria Maddalena in quello di S. Giorgio a \nLapi, situato esso pure nelle Masse di S. Martino di Siena. \n(ANNAL. CAMALD. T. V). \nNon per questo però il locale di S. Mamiliano fu lasciato \ndalle antiche suore, a favore delle quali la Signoria di \nSiena sotto l’anno 1260 decretò un’elemosina, e con altra \nprovvisione del 1263 autorizzò donna Lucia abbadessa di \nS. Mamiliano di poter acquistare alcune possessioni per \nconto del suo monastero. \nAnche una pergamena del 1286 appartenuta all’abbadia di \nS. Mustiola di Siena, ora nell’Arch. Dipl. Fior. appella al \nMon. delle donne di S. Mamiliano a Valli, e alla contigua \nchiesa parrocchiale di collazione del priore di Camaldoli. \nInoltre nel 1349 fu edificato per conto delle monache \nmedesime di un piccolo oratorio al bivio di Valli, che più \ntardi fu ceduto a una confraternita secolare sotto il il titolo \ndi S. Maria della Neve. \nEsisteva nel secolo XIII presso il monastero di S. \nMamiliano anche un ospedale per le pellegrine sotto \nl’invocazione dei SS. Giuliano e Jacopo, amministrato \ndalle donne ospitaliere dell’Altopascio. Il quale ospedale \nè rammentato nei costituti sanesi sotto gli anni 1293, \n1318, e 1360. – Nell’anno 1390 presiedeva all’ospedaletto \ndi Valli suor Margherita di Bartolo di Cione vedova di \nConte del fu Pietro da Sangimignano, la quale affittò \nall’abbadia di S. Eugenio al Monastero dei beni di \npertinenza del suddetto ospizio. (ARCH. DIPL. FIOR. \nCarte del Mon. di S. Eugenio). \nIn quanto alle recluse di S. Mamiliano, vennero nel 1409 \nad aumentarne la famiglia quelle traslocatevi da di S. \nGiorgio a Lapi. – Vedere LAPI (S. GIORGIO a). \nChe queste monache però col progredire degli anni \ncambiassero regola, e invece di quella più austera di S. \nRomualdo abbracciassero l’altra S. Benedetto, lo dà a \ndivedere una bolla del Pont. Giulio II del 28 maggio 1507 \ndiretta all’Arciv. di Siena; nella quale si dichiara che le \nmonache di S. Mamiliano fuori delle mura di Siena, \ndell’ordine di S. Benedetto , trovandosi scarse di \npatrimonio per mala amministrazione e perdita di alcune \npossessioni di di quel monastero, et ob minus honestam \nvitam modernae illius abbatissae, et conventus; che perciò \nad istanza della Signoria e capitano del popolo sanese \nordinava, che le recluse di S. Mamiliano fossero traslate e \nriunite a quelle di S. Maddalena presso Porta a Tufi \ndell’ordine di S. Agostino, alla quale regola il Pont. volle \nche si uniformassero; mentre rispetto alla chiesa, case e \nterreni del soppresso asceterio ordinò che si dassero al \n\nparroco di S. Mamiliano, dichiarandolo da allora in poi di \nlibera collazione degli arcivescovi di Siena. \nLa parrocchia di S. Mamiliano di a Valli nel 1833 contava \n604 abitanti.",
    "original_title": "MAMILIANO (S.) A VALLI",
    "page": 24,
    "slug": "mamiliano-s-a-valli",
    "byte_offset": 131132
  },
  {
    "context": "nel Val d’Arno casentinese.",
    "title": "MAMMA (S.) A S. MAMANTE",
    "body": "– Borgo che porta il titolo della sua chiesa \nparrocchiale nella Comunità e circa 5 miglia toscane a \nsettentrione di Subbiano, Giurisdizione Diocesi e \nCompartimento di Arezzo, dalla quale città S. Mamma e \ncirca 15 miglia toscane a settentrione. \nÈ posto di sulla strada provinciale del Casentino alla \nsinistra del fiume Arno appiè del colle della Montanina e \nsull’ingresso della gola che chiude il primo bacino \ndell’Arno, (cioè la valle casentinese) denominatolo Stretto \ndi S. Mamma , ossia di S. Mamante, ed anche lo Stretto di \nGroppina. – Vedere l’Articolo ARNO. \nLa chiesa parrocchiale di questo piccolo luogo è chiamata \nnelle antiche carte S. Mamante in Briglia. Fra le più \nvetuste memorie che ad essa appellino citerò un \nistrumento del 1072 appartenuto alla badia di S. Flora e \nLucilla di Arezzo, in cui si rammenta Ecclesia S. \nLaurentii et S. Mamae infra plebem S. Antonini sita \nSocana in vocabulo Brillae. \nIl borgo di S. Mamma a S. Mamante fu compreso tra i \nfeudi confermati ai conti Guidi da Arrigo VI e Federigo II. \n– La sua parrocchia nel 1833 noverava di 174 abitanti.",
    "original_title": "MAMMA (S.) A S. MAMANTE",
    "page": 25,
    "slug": "mamma-s-a-s-mamante",
    "byte_offset": 135406
  },
  {
    "context": "",
    "title": "MAMMA (S. MARIA IN)",
    "body": "– Vedere BADIOLA DI S. MARIA IN MAMMA.",
    "original_title": "MAMMA (S. MARIA IN)",
    "page": 25,
    "slug": "mamma-s-maria-in",
    "byte_offset": 136583
  },
  {
    "context": "nel Val d’Arno sotto Firenze.",
    "title": "MAMMEO (S.) o S. MOMMÈ DI SIGNA",
    "body": "– Chiesa che fu parrocchia annessa a quella \ndei SS. Vito e Modesto in Fior di Selva, o a Luciano già \ndel piviere e Comunità di Signa, ora nella Comunità e \ncirca 4 miglia toscane a grecale di Montelupo, \nGiurisdizione di Empoli, Diocesi Compartimento di \nFirenze. \nQuesta chiesa di S. Mommè, o S. Mamma fu edificata nel \n1287 dal nobil milite Fresco di Lamberto di Frescobaldo \nFrescobaldi, da quello stesso mess. Fresco che nel 1289 \noffrì alla badia di Settimo l’uso dell’acqua che gli si \nperveniva del fiume Arno, a partire dalla bocca \nd’Ombrone, e di là rimontando il fiume per mille braccia \nfino al Ponte a Signa. (ARCH. DIPL. FIOR. Carte di \nCestello). \nLa memoria della fondazione della chiesa di S. Mommè \nleggevasi nella iscrizione ivi murata: Anno Domini 1287 \nTempore Honorii PP. IIII et Domini Andreae Episcopi \nFlorentini in die Annontiationis S. Mariae fundata est \nhaec Ecclesia ad honorem Sanctae Mame Martiris, a \nNobili Milite Domino Fresco de Frescobaldis fabricata et \ndotata. \nFu Fresco un valente e ricco cittadino che sostenne varie \ncariche cospicue in Toscana e fuori; poichè nel 1270 era \npotestà in Prato, e di nuovo nel 1284 capitano del popolo, \nsiccome lo attesta una lapide murata di quel pretorio, che \ndice: Qualmente nell’anno 1284 a tempo del nobile \nFresco de Frescobaldi di Firenze Capitano del popolo fu \n\n\n\nacquistato e restaurato questo palazzo per il popolo \npratese. – Nel 1279 Fresco Frescobaldi andò a esercitare \nl’ufizio di potestà in Cremona; e nel 1291 cuopriva la \nstessa carica in San Gimignano. \nEra fratello di Fresco mess. Guido Frescobaldi che fu il \npadre di quella Cesca (donna Francesca) che fu moglie di \nmess. Diedi de’Manieri, cui volle riferire Giov. Boccaccio \nnel suo Decamerone, alla Novella VIII della giornata VI, \nla quale porta il titolo: Fresco conforta la nipote che non \nsi specchi, se li spiacevoli, come diceva, gli erano nojosi. \n–(MANNI, Illustrazione al Decamerone).",
    "original_title": "MAMMEO (S.) o S. MOMMÈ DI SIGNA",
    "page": 25,
    "slug": "mammeo-s-o-s-momm-di-signa",
    "byte_offset": 136651
  },
  {
    "context": "nell’Alpe sopra Pistoja.",
    "title": "MAMMEO (S.), o S. MOMMÈ",
    "body": "– \nVedere MOMMÈ (S.) nella Valle superiore del Reno.",
    "original_title": "MAMMEO (S.), o S. MOMMÈ",
    "page": 26,
    "slug": "mammeo-s-o-s-momm",
    "byte_offset": 138700
  },
  {
    "context": "in Val di Chiana.",
    "title": "MAMMI",
    "body": "– Villaggio già Castello con \nchiesa parrocchiale (S. Pietro) nel piv iere di Montecchio, \nComunità Giurisdizione e circa miglia toscane 1 e 1/2 a \ngrecale di Castiglion Fiorentino, Diocesi e \nCompartimento di Arezzo. \nÈ situato sull’appendice dei colli che chiudono dal lato di \nsettentrione la deliziosa convalle appellata Val di Chio. \nIl Castello di Mammi fu signoria di una nobil famiglia \naretina, che al dire del Guazzesi prende il casato generico \nde’Lambardi, equivalente ai Nobili: un individuo della \nquale stirpe nel 1260 assiste in Arezzo alla lunga \ncerimonia della vestizione di un cavalier Bagnato. Li \nstessi Lambardi di Mammi furono rammentati nel trattato \ndel 29 aprile 1337 fra i Fiorentini, Perugini e i Tarlati da \nPietramala, poichè ai nobili o Lambardi di Mammi fu \ninibito di ritornare sino a nuovo ordine ad abitare in \nCastiglion Aretino, ossia in Castiglion Fiorentino \n(GUAZZESI, Dell’Antico dominio dei Vescovi di Arezzo). \nIl Comune di Mammi si sottomise al dominio della Rep. \nFior. con atto degli 11 gennajo 1385, e sotto di 29 marzo \nsuccessivo ottenne le sue capitolazioni. \nInfatti Mammi formò comunità staccata da quella di \nCastiglion Fiorentino finchè, con il regolamento \nLeopoldino del 14 novembre 1774, vennero riuniti sotto \nuna sola amministrazione di comuni di Castiglion \nFiorentino, di Montecchio Vesponi, di Montanina e di \nMammi. – Vedere CASTIGLION FIORENTINO. \nIn Mammi nel secolo XVII fu eletta la prima casa de’PP. \nScolopj, la quale poco dopo venne traslocata in Castiglion \nFiorentino, dove tuttora fiorisce. – Vedere CASTIGLION \nFIORENTINO. \nLa parrocchia di S. Pietro a Mammi nel 1833 contava 164 \nabitanti.",
    "original_title": "MAMMI",
    "page": 26,
    "slug": "mammi",
    "byte_offset": 138813
  },
  {
    "context": "in Val di Lima.",
    "title": "MAMMIANO",
    "body": "– Villaggio con chiesa \nparrocchiale (S. Biagio) nel piviere Comunità \nGiurisdizione e circa miglia toscane 1 a ponente di San \nMarcello, Diocesi di Pistoja, Compartimento di Firenze. \nRisiede in un risalto della montagna di Pistoja fra il \ntorrente Limestre, la strada Regia modanese, il fiume \nLima e la terra di San Marcello. \nFu castello munito della montagna pistojese, dove nel \nsecolo XIV pare che avesse una qualche giurisdizione la \nfamiglia de’Signorini di Pistoja, alla quale i reggitori di \n\ndetta città, allorchè fu decretata una riforma governativa \npei castelli della montagna superiore, (21 marzo 1358) \nrilasciarono alla famiglia Signorini l’uso e possesso della \ncasa torrita o castello che essa teneva in Mammiano; a \ncondizione che i castelli di San Marcello, di Cavinana e di \nMammiano con i loro fortilizii dovessero restituirsi al \nComune di Pistoja, salvo quod castrum, vel domus \nhaeredum Signorini, quod est in Mammiano remaneat \nfiliis dicti Signorini. (ZACCA RIA, Anect. Pistor.). \nEra considerato a quel tempo Mammiano fra i sette \ncomuni maggiori della montagna pistojese, consistenti in \nLizzano, San Marcello, Cutigliano, Popiglio, Piteglio, \nCavinana e Mammiano. Infatti questi stessi comuni nel \n1377 concorsero repartitamente alla spesa \ndell’edificazione del pretorio per il capitano della \nmontagna, residente allora a Cutignano. – Vedere \nCUTIGLIANO. \nPossedeva una corte in Mammiano la mensa vescovile di \nPistoja, la quale corte trovasi rammentata in una bolla di \npapa Pasquale II, spedita ne 14 novembre 1105 a \nIldebrando vescovo di quella città. \nOggidì Mammiano si conosce precipuamente per le \nferriere fabbricate sulla fiumana Limestre presso alla sua \nconfluenza in Lima. – Vedere SAN MARCELLO \nComunità. \nLa parrocchia di S. Biagio a Mammiano nel 1833 contava \n335 abitanti.",
    "original_title": "MAMMIANO",
    "page": 26,
    "slug": "mammiano",
    "byte_offset": 140530
  },
  {
    "context": "nella Valle del Serchio.",
    "title": "MAMMOLI",
    "body": "– Cas. già castelletto, \nla di cui antica chiesa parrocchiale di S. Genesio, già da \nqualche tempo, fu unita alla cura di S. Andrea a Mastiano, \nnel piviere di Sesto a Moriano, Comunità Giurisdizione \nDiocesi e Ducato di Lucca, dalla qual città Mammoli è \nquasi miglia toscane 5 a settentrione. \nIl Cas. di Mammoli è situato alla destra del fiume Serchio \nsotto il poggio di Montecatini e presso il torrente \nomonimo. \nIl Cast. di Mammoli è rammentato in tre pergamene \nlucchesi del 1072, 1075 nel 1078, una delle quali relativa \na un lodo dato nell’episcopio di Lucca sulla lite vertente \ntra Anselmo vescovo e Itta vedova d’Ildebrando figlio di \nGuido relativa alla contesa giurisdizione sul castello e \ncorte di Mammoli e di Moriano. \nIl padre Federigo Vincenzio di Poggio, contro il \nsentimento di altri eruditi, prese a sostenere che costà \npiuttosto che nel borgo di S. Genesio sotto Sanminiato \nfosse tenuto il sinodo lucchese del 1079, di cui da molti \nscrittori di storia ecclesiastica venne fatta menzione. \n(MEMOR. LUCCH. T. VII). – Vedere BORGO S. \nGENESIO e MASTIANO in Val di Serchio. \nDella parrocchia di Mastiano e Mammoli forma una delle \nsezioni della Comunità di Lucca, la quale nel 1832 \ncontava 298 abitanti, e nel 1837 ne aveva 351.",
    "original_title": "MAMMOLI",
    "page": 26,
    "slug": "mammoli",
    "byte_offset": 142404
  },
  {
    "context": "(Mantiana) nella Valle del Serchio.",
    "title": "MANCIANA",
    "body": "– \nCasale e contrada con chiesa non parrocchiale nella \nComunità e Giurisdizione e circa due miglia toscane a \nostro-libeccio di Coreglia, Diocesi e Ducato di Lucca. \nIl piano e la chiesa di Manciana sono alla destra del \ntorrente Agna, sopra al ponte che lo attraversa nella via \n\n\n\nprovinciale di Barga. Di questo luogo di Manciana, (o \nMantiana) è stata fatta menzione in varie scritture \nlucchesi, fra le quali una dell’ottobre 806 e altra del 991, \nrelativa all’enfiteusi della metà di tutti i beni, e di tutte le \ndecine che possedevano o pagavano ai pievani di \nCorsenna e di Villa Terenzana i popoli di varie ville, fra le \nquali si trova nominata anche questa di Mantiano o \nManciana. – Vedere LUGNANO o BUGNANO. \n(MEMOR. LUCCH. T. V P. II).",
    "original_title": "MANCIANA",
    "page": 26,
    "slug": "manciana",
    "byte_offset": 143714
  },
  {
    "context": "nella Vallecola di Camajore.",
    "title": "MANCIANA o MANZIANA di MONTE MAGNO",
    "body": "– Altra villa omonima cui \nappellano varie membrane dell’Arch. Arciv. di Lucca, dei \nsecoli IX e X; una delle quali ci da la vera sua ubicazione. \nÈ un istrumento del 13 novembre dell’818, col quale la \nbadessa del Mon. di S. Lucia di Lucca, come patrona \ndella chiesa di S. Pietro a Nocchi, nomina il direttore della \nchiesa medesima, fondata dal fu Audiprando chierico nel \nluogo, dove dicesi Mantiana. –(MEMOR. LUCCH. T. IV \nP. II, e T. V P. II e III.) – Vedere NOCCHI.",
    "original_title": "MANCIANA o MANZIANA di MONTE MAGNO",
    "page": 27,
    "slug": "manciana-o-manziana-di-monte-magno",
    "byte_offset": 144527
  },
  {
    "context": "(Mantianum e Mancianum) nella Maremma di Sovana fra la valle dell’Albegna e quella della Fiora.",
    "title": "MANCIANO",
    "body": "– \nTerra murata con sovrastante rocca, ridotta a pretorio, \nservito fino al 1837 di residenza a un vicario regio, e \nattualmente a un potestà, capoluogo di Comunità con \npieve arcipretura (S. Leonardo) nella Diocesi di Sovana, \ngià di Castro in Acquapendente, Compartimento di \nGrosseto. \nRisiede sul culmine di uno dei poggi che dividono le \nacque dell’Albegna da quelle della Fiora, ad un’altezza di \ncirca 800 braccia sopra al mare, nel grado 29º 10’ di \nlongitudine e 42° 35’ 6’’ di latitudine; 10 miglia toscane a \nlibeccio di Pitigliano, 15 a levante di Magliano, 24 a \n(ERRATA: ponente) greco di Orbetello, e 30 miglia \ntoscane a scirocco-levante di Grosseto. \nNon parlo dell’origine del suo nome del timore di \nprendere granchi per balene, tanto più che tra le poche \nmemorie superstiti da appropriarsi senza equivoco a \nquesto castello, io non ne trovo alcuna più antica del \nsecolo X. – È un istrumento posseduto dai monaci \ndell’abbadia di S. Salvadore sul Montamiata, rogato nel \ncastello di Galliano (Waliano) presso Campagnatico li 18 \naprile dell’anno 973, col quale il Marchese Lamberto \nfiglio del fu Marchese Ildebrando alienò, o piuttosto \noppignorò della somma di lire 10.000, non meno di 45 \ncorti con le rispettive castella e ch. che possedeva nei \ncontadi di Chiusi, di Sovana, di Castro, di Toscanella, di \nRoselle, di Populonia, di Parma, e di Genova, fra le quali \n45 corti e castella fu notata pur questa di Manciano: et \nseptimadecima curte Manciano cum castello suo. \nPeraltro 16 anni dopo le stesse 45 corti chiese e castella \nfurono redente per un’egual somma di lire 10.000 dalla \ncontessa Ermengarda figlia del C. Ranieri, vedova lasciata \ndal prenominato Marchese Lamberto; siccome apparisce \nda un altro pubblico contratto stipulato lì 17 aprile \ndell’anno 989 del castello di Lattaja, posto nel contado di \nRoselle. – Vedere GALLIANO in Val d’Ombrone senese, \ne LATTAJA. \nSe il Marchese Lamberto, o piuttosto la di lui moglie \n\ncontessa Ermengarda, appartenesse alla famiglia dei conti \nAldobrandeschi di Maremma, non ho per ora documenti \nbastanti per asserirlo. Comecchè andasse la bisogna, è \ncerto peraltro che in questo Manciano dominavano fino \ndal secolo XII i conti Aldobrandeschi di S. Fiora; dai quali \nmediante una nuova divisione fatta nel 1272 passò nella \nlinea degli Aldobrandeschi di Sovana, e quindi per causa \ndi matrimonio fu ereditato dalla famiglia de’conti Orsini \ndi Roma . Da questi passò Manciano verso il 1416 in \npotere della Rep. sanese, la quale (circa l’anno 1424) \nordinò la costruzione di quella rocca o cassero che tuttora \nsussiste, sebbene convertito, come dissi qui sopra, ad uso \ndi pretorio. \nManciano del progredire del secolo medesimo (anno \n1455) fu assalito, saccheggiato e guasto dalle masnade del \ncapitano di ventura Jacopo Piccinino, mentre i soldati \nsanesi facevano testa della terra di Magliano, di dove poco \ndopo si mossero a ricuperare non tanto Manciano, ma \nancora il vicino castello di Montemerano cacciandone il \npresidio lasciato costà dal Piccinino. (MALAVOLTI, \nIstorie Sanese). \nIl materiale di Manciano sia per l’aspetto del paese, \nqualora si eccettui la situazione del pretorio, sia per le \nstrade tortuose ripide, sia per la meschinità del fabbricato, \nnon offre alcuna cosa meritevole di commemorazione. \n \nMOVIMENTO della popolazione della Terra di \nMANCIANO a tre epoche diverse, divisa per famiglie. \n \nANNO 1640: Impuberi maschi -; femmine -; adulti \nmaschi -, femmine -; coniugati dei due sessi -; \necclesiastici dei due sessi -; non cattolici -; totale delle \nfamiglie 126; totale della popolazione 430. \nANNO 1745: Impuberi maschi 94; femmine 62; adulti \nmaschi 37, femmine 63; coniugati dei due sessi 114; \necclesiastici dei due sessi 12; non cattolici -; totale delle \nfamiglie 97; totale della popolazione 382. \nANNO 1833: Impuberi maschi 239; femmine 206; adulti \nmaschi 186, femmine 234; coniugati dei due sessi 144; \necclesiastici dei due sessi 15; non cattolici 24; totale delle \nfamiglie 275; totale della popolazione 1348. \n \nComunità di Manciano. – Il suo territorio abbraccia una \nsuperficie di 139.702 quadr. agrarii, dei quali 3056 sono \npresi da corsi d’acque e da strade. – In tutta cotesta \nsuperficie di miglia toscane quadr. 170 e 1/2 di suolo \nsoggetto all’imposizione fondiaria, nel 1833 abitava una \npopolazione di 2575 persone, l’equivalente a circa 15 \nabitanti per ogni miglio quadrato di territorio imponibile. \nConfina con sei comunità del Granducato, oltre il \nterritorio, oltre il territorio, che tocca per lunga linea dal \nlato di levante e di scirocco, spettante alla provincia della \nPatrimonio di S. Pietro nello Stato pontificio. \nDal lato di ponente-maestro tocca il territorio di Magliano \nmediante l’Albegna, e di conserva con esso la Comunità \ndi Manciano rimonta il fiume; a partire dalla Camera dei \nPadri fino alla confluenza del fosso Vivajo. Costà \nsott’entra la Comunità di Scansano, da primo luogo il \nfiume medesimo, poscia mediante il torrente Frascone \ntributario dell’Albegna; il quale torrente trapassa dopo \naver fronteggiato dal lato di ponente con il territorio \nscansanese per il tragitto di circa 4 miglia. Allora voltando \n\n\n\nbruscamente da ponente nella direzione di scirocco forma \nun angolo sporgente di fronte alla Comunità di Rocca \nAlbegna, con la quale cotesta di Manciano rasenta prima \ndal lato di grecale, poscia, dalla parte di maestro finchè \nattraversano insieme l’Albegna. Il corso di questo fiume \nserve di limite alle due Comunità sino alla confluenza del \ntorrente Fossonale , che oltrepassano davanti al villaggio \ndelle Capanne di Saturnia. A questo punto sott’entra la \nComunità di Sorano, col quale costeggia il territorio \ncomunitativo di Manciano, prima piegando da levante a \nscirocco e poscia verso ostro, col percorrere una linea \ncontrassegnata da termini artificiali lungo le creste dei \npoggi, sino a che dopo un tragitto di circa cinque miglia \ntoscane trova dal lato di levante la Comunità di Pitigliano. \nCon quest’ultima il territorio di Manciano si tocca con la \nstrada provinciale di Pitigliano un buon miglio toscano a \nponente del fiume Fiora, nel qual fiume il territorio della \nComunità di Manciano si dirige da maestro a scirocco \nmediante il fosso Catorciano . Finalmente il fiume stesso \ndella Fiora per il tragitto di due miglia toscane serve di \nconfine fra la Comunità di Manciano e lo Stato pontificio, \nnel quale poi s’interna la Fiora. Allora ripiegando verso \nlibeccio serve di confine alla Comunità di Manciano il \nfosso Gamberajo , nella linea di grecale al libeccio per il \ncammino di due buone miglia; poscia rivolgendosi verso \nscirocco per termini artificiali ritorna sul fiume Fiora, il \ncui alveo divide i due paesi limitrofi per il tragitto di circa \nquattro miglia sino sotto la tenuta di Montauto e quasi \ndirimpetto al ponte dell’Abbadia. \nCostà il territorio Granducale e la comunità di Manciano \nlascia a levante il fiume per entrare nella strada rotabile \ndel ponte all’Abbadia, dirigendosi verso ponente mercè la \nstrada preaccennata e camminando di conserva con lo \nStato pontificio arrivano entrambi sulla Pescia, detta \nRomana. \nDi là seguitando il corso di questo fiumicello, il territorio \ndi Manciano volta faccia da ostro a levante per arrivare \nlungo l’alveo del torrente Chiarone presso al lembo del \nmare. Quivi abbandona lo Stato pontificio per entrare nel \nLago di Burano che percorre parallelo al lido in una linea \nche taglia il lago in mezzo per il lungo, onde lasciare \nl’altra metà verso la spiaggia alla Comunità di Orbetello. \nGiunta quasi di fronte alla torre di Macchia tonda la \nComunità di Manciano abbandona il lago prenominato, e \ndirigendosi verso maestr. per termini artificiali insieme \ncon il territorio di Orbetello attraversa l’antica via Aurelia \nfra le selve di sughere e i pascoli naturali della pianura \nsottostante al poggi di Capalbio e di Capalbiaccio; quindi \nva incontro al borro del Fossone, e a quello di Radicata, \ndipoi oltrepassa la strada provinciale che da Orbetello si \ndirige per la Marsiliana a Manciano e Pitigliano, e \nfinalmente ritrova alla Camera dei Padri il fiume Albegna \ndi contro al territorio di Magliano. \nFra i principali corsi d’acqua che lambiscono a confine, o \nche attraversando il territorio di Manciano havvi, a \nlevante di fiume Fiora e la Pescia romana; a ponente \nl’Albegna, mentre il torrente Elsa ne percorre la parte \ncentrale. – Se si eccettua la strada provinciale che da \nOrbetello guida a Pitigliano, pochi tronchi di vie rotabili \ncomunicative furono aperta nel vasto territorio di questa \ncomunità, fra le quali vie sarebbe la più estesa quella tra \nManciano e Capalbio, se essa non attendesse tuttora il suo \n\ncompimento. \nNon sarà peraltro più un desiderio il proseguimento della \nstrada regia litoranea da Orbetello a Roma, stante le \npaterne cure dell’Augusto Granduca di Toscana \nfelicemente regnante. – Vedere VIA AURELIA \nVECCHIA e NUOVA. \nL’indole e struttura del suolo di questa vasta comunità e \nvariatissima per trovarsi in molti punti mascherato, (mi sia \npermesso l’espressione) da rocce moderne, o sivvero \nalterato da quelle di origine vulcanica, oppure plutoniana. \nAvvegnachè dal lato orientale del capoluogo, scendendo \ndal poggio di Manciano nella direzione di Pitigliano, il \nterreno consiste, da primo in pretta arenaria o macigno, \ncui sott’entra alla base del poggio una calcarea compatta \ncolor ceruleo traversata da filoni di spato candido; finchè \nalle sorgenti del torrente Stellata il suolo si ricopre di \nun’arena argentina brillante consistente in cristalli di \nlapilli ch’io penso siano il resultato di uno stritolamento \ndella tufa vulcanica. \nLa qual rena lucente comincia a comparire passato il ponte \ndello Stellata, comecchè in alcuni punti si nasconda sotto \nmasse di ciottoli di calcarea compatta cementati da un \nglutine siliceo a guisa di breccia. Poco lungi di là vedesi la \ntufa in depositi ripararsi e nascondersi sotto banchi di \ntravertino cavernoso, di cui manifestarsi un bell’esempio \nlungo il fosso Rubiano . \nCostà cessano affatto le rocce nettuniane moderne \nincombenti alle vulcaniche sottomarine; giacchè a sinistra \ndel fosso prenominato comparisce un’aperta e vasta \npianura profondamente coperta da ceneri e da tufa \nvulcanica, in mezzo a cui il fiume Fiora ha potuto \nfacilmente incassare le sue acque in un alveo di 80 e \nperfino di 100 braccia inferiore al livello della circostante \npianura. \nDal lato poi di scirocco della Terra di Manciano tornano \nad affacciarsi le rocce di alberese, di macigno e di schisto \nmarnoso più o meno fissile, non di rado state alterate e \nconvertite in una specie di galestro, e talvolta interrotte e \ncoperte da potenti banchi di breccia silicea di vario colore \ne da strati di alabastrite, (solfato di calce) i quali \naffanciansi specialmente alla base occidentale del poggio \ndi Capalbio. \nDal lato di ostro e di libeccio scendendo il poggio di \nManciano vedesi sottostare ai più elevati strati \ndell’arenaria -macigno, la calcarea compatta, la quale \nultima pietra continua per quella pendice sino fosso di \nValli, quindi torna a riaffacciarsi l’arenaria alternante con \nla prenominata roccia calcarea, finchè entrambe si \nnascondono sotto il terreno vegetale nella pianura percorsa \ndal torrente Elsa. \nDal lato poi di ponente e maestr., dirigendosi la Manciano \nper la strada di Montemerano si cammina costantemente \nsopra poggi formati di arenaria, sino a che, oltrepassato il \ncastello di Montemerano, sovrappongono al macigno \npotenti banchi di calcarea concrezionata e cavernosa, la \nquale costituisce l’esterna ossatura dell’ultima sezione del \nvalloncello percorso dal torrente Stellata, sopra cui dal \nlato di settentrione risiedono i miseri avanzi dell’etrusca \ncittà, ora piccolo villaggio di Saturnia. – Vedere \nSATURNIA. \nSebbene il clima di questa immensa e spopolata campagna \nsia temperato anche nella stagione invernale, ciò non \n\n\n\nostante vi regnano venti impetuosi; nè l’aere in estate può \ndirsi dovunque innocua, mentre il paese di Saturnia e altri \nluoghi del distretto Mancianese, sebbene lontani dalle \npaduli maremmane, non per questo gli indigeni, e più \ncomunemente le genti avventizie da lavoro che vi si \ntrattengono nella stagione estiva, e i miei primi mesi di \nautunno vanno esenti dal morbo maremmano. Quindi è \nche la metà almeno degli abitanti al principio dell’estate \ndiserta, se non da Manciano, e da Montemerano, al certo \nda Capalbio, da Saturnia e da tutta la subiacente contrada. \nDonde pure avviene che la cultura del suolo riducesi costà \na poche vigne intorno ai paesi di Manciano, e di \nMontemerano, alla sementa di una porzione a granaglia, \nad alcune piante di olivi di seme e salvatiche, da pochi \navveduti proprietarii fatte innestare per ridurre domestiche \ne più fruttuose, mentre la massima quantità del suolo è \nabbandonata a una meschina pastura per le mandre di \npecore, per le bestie bovine e cavalline, framezzata e \nsparsa di foreste di cerri e di sughere, le quali si vanno \ngradatamente estirpando per farne dogarelle e potassa. \nL’arcipretura plebana di S. Leonardo Manciano, e quella \ndi S. Niccolò a Capalbio dipendevano della Diocesi di \nCastro, traslocata in Acquapendente; dalla quale esse \nfurono staccate del 1786 e date alla diocesi di Sovana in \ncambio del popolo di Proceno, il cui territorio è compreso \nnello Stato pontificio. \nLa Comunità di Manciano mantiene due medici e tre \nchirurghi, dei quali un medico e un chirurgo risiedono nel \ncapoluogo, un medico a Montemerano, e gli altri due \nchirurghi a Capalbio e a Saturnia. – Tanto a Manciano \ncome a Montemerano vi sono due maestri di scuola. \nLa potesteria di Manciano è sottoposta al vicario R. di \nPitigliano, dove trovasi con la Cancelleria comunitativa \nl’uffizio dell’esazione del Registro. L’ingegnere di \nCircondario stà in Arcidosso; la conservazione delle \nIpoteche e la Ruota in Grosseto. \n \nQUADRO della Popolazione della Comunità di \nMANCIANO a tre epoche diverse \n \n- nome del luogo: Capalbio, titolo della chiesa: S. Niccolò \n(Arcipretura), diocesi cui appartiene: Sovana (già \nAcquapendente), popolazione anno 1640 n° 200, \npopolazione anno 1745 n° 152, popolazione anno 1833 n° \n- nome del luogo: Capanne di Saturnia, titolo della chiesa: \nVisitazione di Maria (Pieve), diocesi cui appartiene: \nSovana, popolazione anno 1640 n° -, popolazione anno \n1745 n° 142, popolazione anno 1833 n° 247 \n- nome del luogo: MANCIANO, titolo della chiesa: S. \nLeonardo (Arcipretura), diocesi cui appartiene: Sovana \n(già Acquapendente), popolazione anno 1640 n° \n(ERRATA: 340) 430, popolazione anno 1745 n° 382, \npopolazione anno 1833 n° 1348 \n- nome del luogo: Monte Merano, titolo della chiesa: S. \nGiorgio (Arcipretura), diocesi cui appartiene: Sovana, \npopolazione anno 1640 n° (ERRATA : 300) 350, \npopolazione anno 1745 n° 421, popolazione anno 1833 n° \n- nome del luogo: Saturnia, titolo della chiesa: S. Maria \nMaddalena (Arcipretura), diocesi cui appartiene: Sovana, \npopolazione anno 1640 n° 245, popolazione anno 1745 n° \n\n89, popolazione anno 1833 n° 173 \n \n- Totale abitanti anno 1640 n° 1085 \n- Totale abitanti anno 1745 n° 1186 \n- Totale abitanti anno 1833 n° 2575",
    "original_title": "MANCIANO",
    "page": 27,
    "slug": "manciano",
    "byte_offset": 145081
  },
  {
    "context": "",
    "title": "MANDRIA, MANDRIE, MANDRIOLO e MANDRIOLI",
    "body": "– Varie contrade di questo vocabolo, da cui derivazione \nnaturalmente dà a conoscere essere nata da un luogo di \npastura, conservano il nome anche oggidì. Tale è la \nMandria nella comunità di Calenzano, la Mandria di San \nCasciano, quella di Vico Pisano, e le Mandrie di Sovicille \necc. – Dirò lo stesso del Mandriolo di Rio dell’isola \nd’Elba, di quello di S. Valentino nella Comunità di \nModigliana, dei Mandrioli di Colle Salvetti e di Prato \nVecchio nel Casentino, ec.",
    "original_title": "MANDRIA, MANDRIE, MANDRIOLO e MANDRIOLI",
    "page": 29,
    "slug": "mandria-mandrie-mandriolo-e-mandrioli",
    "byte_offset": 160634
  },
  {
    "context": "nel Val d’Arno sotto Firenze.",
    "title": "MANDRIA di Calenzano",
    "body": "– \nVilla che diede il nome a una corte nel popolo di S. Pietro \na Casaglia in Val di Marina, Comunità di Calenzano, \nGiurisdizione di Campi, Diocesi e Compartimento di Pisa. \nEra uno di quei poderi con corte posseduti dalla contessa \nWilla madre del grande Conte Ugo, e da essa donati alla \nBadia fiorentina; poderi che il Pont. Pasquale II, e \nAlessandro III confermarono mediante altrettanti brevi \nalla badia prenominata. Infatti in quei privilegj papali \ntrovasi designata la corte di Mandria con le sue pertinenze \nspettanti ai monaci Benedettini di Firenze. (LAMI, Mon. \nEccl. Flor.)",
    "original_title": "MANDRIA di Calenzano",
    "page": 29,
    "slug": "mandria-di-calenzano",
    "byte_offset": 161168
  },
  {
    "context": "in Val di Merse.",
    "title": "MANDRIE",
    "body": "– Contrada denominata il \nPiano delle Mandrie, altrimenti detto il Piano del Lago \npresso Rosia, nel popolo di S. Lorenzo a Sovicille, \nComunità e Giurisdizione medesima, Diocesi e \nCompartimento di Siena. \nSebbene senza parrocchia propria le Mandrie costituirono \nuno dei comunelli di Sovicille, i di cui rappresentanti \nsolevano tener le loro adunanze nella casa comunale del \nCastello di Sovicille. Della qual cosa se ne ha contezza da \nuna deliberazione che nel 1387 il magistrato comunale \ndelle Mandrie emanò relativamente all’elezione di un \nsindaco. Nel settembre dell’anno 1350 di uomini delle \ncomunità di Rosia e d’Ampugnano presentarono ai \nSignori Nove di Siena una petizione per toglier di mezzo \nla steccaja col mulino contiguo al fosso di Roggio , che era \ndi proprietà di un Bindo di Ghino Ghetti, ad oggetto di \nsanificare il palustre Piano delle Mandrie. Sebbene però i \nSignori di Siena accordassero il loro consenso alla \ndomanda di quei popoli, pure il progetto non ebbe il suo \neffetto, per aspettare, quasi direi, che un altro Bindi più \ngeneroso del primo proprietario del mulino delle Mandrie, \nsotto un governo diverso, e da un principe magnanimo \npotentemente assistito, pervenisse a compire il divisato \nsistema idraulico diretto a prosciugare e rendere \nall’agricoltura il Piano del Lago di Rosia in un modo assai \npiù efficace della semplice distruzione di una steccaja. \n(ARCH. DIPL. FIOR. Carte della badia di S. Eugenio al \nmonastero) – Vedere LAGO (PIAN del). \n \n\n\n\n \n###ARTICLE### \nT:MANDRIOLI\nC:nel Val d’Arno casentinese.\nB:– Casale con \nchiesa parrocchiale (S. Iacopo de Mandriolis) nel piviere \ndi Romena, Comunità Giurisdizione e circa due miglia \ntoscane a levante di Prato Vecchio, Diocesi di Fiesole, \nCompartimento di Arezzo. \nRisiede all’estrema base occidentale del monte di \nCamaldoli sopra una piaggia circondata da castagni, e \nbagnata a settentrione del torrente Fiumicello, fra i popoli \ndi Casalino, Moggiona, Percena, Brenda e Valiana. \nIo ignoro se la chiesa di Mandrioli fu mai di padronato \ndei Camaldolensi, siccome lo darebbe a sospettare la \nsomiglianza del titolo di un loro eremo denominato \nappunto di S. Iacopo de’Mandrioli, altrimenti detto a \nRometa, il quale fino dal secolo XII apparteneva alla \nCongregazione camaldolense, comecchè cotesto eremo \nforse situato nella diocesi d’Jesi nella Marca di Camerino. \n–(Vedere ANNAL. CAMALD. T. IV. V. e VI). \nDel secolo XVI Mandrioli unitamente alla Casale di \nVillanuova costituivano un comunello, dove nel 1531 si \ncontavano 30 fuochi con 112 abitanti; mentre nel 1745 la \nparrocchia di S. Jacopo a Mandrioli non aveva che 5 \nfamiglie con 34 abitanti e nel 1833 noverava 55 abitanti.",
    "original_title": "MANDRIE",
    "page": 29,
    "slug": "mandrie",
    "byte_offset": 161820
  },
  {
    "context": "in Val di Sieve.",
    "title": "MANFRIANO",
    "body": "– Vedere MANFRIANO.",
    "original_title": "MANFRIANO",
    "page": 30,
    "slug": "manfriano",
    "byte_offset": 164558
  },
  {
    "context": "in Val di Sieve.",
    "title": "MANGONA o MANGONE",
    "body": "– Castello \ncon sottostante villaggio che diede il titolo e fu capoluogo \ndi un’antica contea, la cui contrada diede e conserva \ntuttora il vocabolo a due popoli (S. Bartolommeo e S. \nMargherita a Mangona) appartenuti alla pieve di S. \nGavino Adimari, o rassegnati a quella di Barerino di \nMugello, che è 3 in 4 miglia toscane al loro ostro-scirocco \ndi questa stessa Comunità e Giurisdizione Diocesi e \nCompartimento di Firenze. \nIl castello di Mangona, ora in gran parte diroccato, è \nsituato sopra la cresta di uno sprone meridionale che \nstaccasi dall’Appennino di Monte piano, il quale sprone \ndivide la valle superiore della Sieve da quella del \nBisenzio. Alla base del poggio di Mangona lambisce \nverso libeccio il torrente Lora, e dalla parte di levante il \ntorrente Magio che versa le sue acque sotto la villa di \nCirignano della fiumana Stura e questa con il Lora poco \nlungi di là si perdono insieme nel fiume Sieve. \nDell’origine del castello di Mangona ora sarebbe inutile \ncosa andare in traccia; gioverà piuttosto alla storia il \nriprendere qui le memorie dei varii dinasti che dopo il \nmille fino al secolo XV in Mangona con mero e misto \nimpero dominarono, voglio dire dei conti Cadolingi, dei \nC. Alberti loro consorti, di un Salimbeni di Siena come \nmarito di una contessa Alberti erede, e finalmente dei \nconti Bardi che a titolo oneroso le contee di Vernio e di \nMangona dal Salimbeni acquistarono. – Vedere ABAZIA \na SETTIMO, ADIMARI (S. MARTINO) BADIA di \nMONTE PIANO, MONTE CARELLI e VERNIO. \nBasti il dire che la contea di Mangona con quelle di \nVernio, dello Stale, di Castiglion de’Gatti nell’Appennino \nbolognese, ecc. dipendevano da una sola consorteria di \nmagnati, i quali dal secolo X in poi divisero i loro feudi e \nsuddivisero la stirpe medesima in più branche, e famiglie \n\ndi conti. \nSino dal secolo XII la contea di Mangona era toccata a un \nramo della casa Alberti, detti i conti di Prato, siccome tale \nlì appalesava un diploma dell’Imp. Federigo I spedito \nnell’agosto 1164 da Pavia a favore di un conte Alberto \nfiglio di altro conte omonimo, e nipote di un terzo conte \nAlberto, il quale conte, avo del privilegiato Alberto, aveva \nottenuto dai re d’Italia una investitura consimile a quella \nche Federigo I nel 1164 rinnovò al C. Alberto di lui \nnipote, investitura in cui trovasi specificato non solamente \nPrato con molte altre castella di Val di Bisenzio, di Val \nd’Elsa di Val di Pesa, e della Maremma di Massa, ma \nancora questo di Mangona con il contiguo paese di \nCirignano e sue pertinenze. Comecchè questo non sia \nluogo opportuno da dovere indagare quali fossero di autori \ndel conte Alberto di Mangona giuniore stato beneficiato \nda Federigo I, giova però che io qui rammenti un altro \nprivilegio concesso fino dal 1155 allo stesso C. Alberto di \nMangona da Arnaldo arcivescovo di colonia e \narcicancelliere del regno d’Italia per Federigo I; col quale \nprivilegio al giovinetto conte Alberto, sopracchiamato \nNottigiova , furono confermati tutti quei feudi che aveva \nottenuti in dominio il padre e l’avo di lui con i medesimi \ntitoli ed esenzioni. (ARCH. DIPL. SANES. Carte della \ncittà di Massa). \nInoltre dirò, che all’avo del conte Alberto, stato \nprivilegiato da Federigo I, debbono riferire due pergamene \ndella badia di Passignano ora nell’Arch. Dipl. Fior. scritte \nnell’ottobre e dicembre dell’anno 1098; le quali vertono \nintorno a una rinunzia fatta dall’abate del Mon. di \nPassignano di una porzione del castello della Ripa in Val \ndi Pesa a favore del C. Alberto figlio di altro C. Alberto \nivi presente con un suo figliuolo dello stesso nome. In \nricompensa di che i due conti, padre e figlio, promisero \nall’abate e ai monaci di Passignano di non recar loro \nmolestia e di lasciarli tranquilli possessori dei beni \nspettanti alla loro abazia, purchè questi fossero situati \ndentro i confini della giurisdizione baronale dei conti \nmedesimi. Arroge a tutto ciò, che nell’anno 1075, di \nmarzo, un conte Alberto figlio del fù conte Ildebrando \ndava a livello terreni posti nei contorni di Cojano presso il \nfiume Bisenzio contro un convenuto canone annuo da \nrecarsi alla corte dello stesso conte nel suo castello di \nPrato. – Parimente in Prato risiedeva nell’anno \nsusseguente (10 gennajo 1076) la contessa Lavinia moglie \ndel suddetto conte, la quale insieme con i suoi figli, conte \nAlberto e conte Ildebrando, offrì in dono alla ch. plebana \ndi S. Stefano a Prato un pezzo di terra posto ad Agliana. \n(ARCH. DIPL. FIOR. Carte della Prepositura di Prato). \nEd eccoci frattanto giunti a scoprire nei figlioli del conte \nAlberto e contessa Lavinia due magnati segnalati dalla \nstoria fiorentina, perchè uno di essi fu genitore di altro C. \nAlberto e di quel Gottifredo che poi divenne vescovo di \nFirenze, mentre nell’altro fratello, il conte Ildebrando, \ntroviamo il padre di quella Berta che nel 1142 era badessa \nnel Mon. di S. Tommaso a Capraja. Dondeche può \ncredersi che dal preaccennato C. Ildebrando sia \nincominciata la prima diramazione dei conti Alberti di \nCapraja derivati da quelli di Mangona e di Vernio. – \nVedere CAPRAJA nel Val d’Arno inferiore. \nDel conte Alberto padre di Gottifredo che sedè fra il 1113 \ne il 1143 nella cattedra fiorentina, tornano a far menzione \n\n\n\nle carte della prepositura di Prato, sotto gli anni 1090, \nprimo maggio; 1100, 15 aprile, e 1101, 1 settembre; nella \nprima delle quali trattasi di alcune donazioni fatte alla \nstessa pieve di S. Stefano da varii popolani, previo il \nconsenso del dinasta del luogo, cioè del conte Alberto, e \ndella contessa Lavinia figlia del fù Gherardo. – Codesta \ndonna sembra che dopo il 1090 perdesse il marito, \navvegnachè in un istrumento della stessa provenienza, \nrogato in Prato nel 5 marzo 1092 (1093 stile comune), \nessa dichiarasi vedova del suddetto conte Alberto, \nallorchè un figliuolo, di nome egli pure Alberto, sentesi \ngià maritato alla contessa Sofia figlia del fù C. Bernardo. \nNello stesso istrumento del 5 marzo 1092 è rammentato \nl’altro fratello Gottifredo figlio del fù C. Alberto e della \nmedesima contessa Lavinia, quel Gottifredo che nel \nsusseguente secolo fu, come dissi, vescovo in Firenze. \n(Carte del Capitolo Fiorentino copiate da Vincenzio \nBorghini in un Zibaldone istorico segnato N° 121 \nesistente nella Libreria Renuccini a Firenze). \nAll’Articolo LUCIA (S.) in MONTE è citato un contratto \ndel settembre 1129, dove figurano due fratelli germani, \nuno dei quali appellato Bernardo, e per aggiunta \nNottigiova , l’altro chiamato Malabranca, entrambi figli \ndel conte Alberto di Prato; il quale C. Alberto nel 1124 \naveva ceduto al preposto della pieve di Prato la corte di \nFabio ch’gli teneva ad enfiteusi dall’abate di S. Miniato al \nMonte del re sopra Firenze. – Vedere FABIO. \nUna riprova di civile giurisdizione fu quella data dai \nsuddetti di CC. Bernardo e Malabranca, sotto il 25 agosto \n1133 a favore della chiesa prepositura di Prato, \nallorquando promisero di non concedere licenza ad alcuno \nche volesse fabbricare chiese e oratorii dentro il distretto \ndella pieve di Prato senza prima ottenere il consenso del \npreposto e del suo capitolo. \nDal conte Nottigiova prenominato penso che nascesse \nquel conte Alberto, cui da giovinetto fu concesso un \ndiploma di investitura dall’arcicancelliere del regno \nd’Italia, confermatogli 9 anni dopo dall’Imp. Federigo I. \nEra quello stesso C. Alberto, il quale stava in Firenze nel \nfebbrajo del 1197 , stile fiorentino, quando giurò i patti \nfissati dalla lega guelfa toscana nel borgo di S. Genesio, \nsottoscrivendosi con l’indicazione di conte Alberto figlio \ndel conte Nottigiova signor di Semifonte. \nEbbe questo conte Alberto due mogli; dalla prima, la \ncontessa Emilia, nacquero diversi figli maschi e femmine, \nfra i quali il conte Mainardo e il conte Rainaldo, la \nseconda, la contessa Tabernaria, che gli partorì il C. \nAlberto giuniore, il quale per disposizione testamentaria \ndel padre ereditò i feudi di Vernio, di Mangona, ecc., \nmentre i figli del primo letto divennero capi di due altre \ndiramazioni di conti; cioè il C. Maghinardo, della linea \ndei conti Alberti di Certaldo e di tutti i luoghi fra l’Arno, \nla Pesa e l’Elsa; ed il C. Rainaldo autore de’conti di \nMonte Rotondo, di Scarlino, Gavorrano, Suvereto e di \naltre castella che a quell’età gli Alberti possedevano nella \nMaremma massetana. – Vedere GAVORRANO, \nSCARLINO e MONTE ROTONDO in Val di Cornia. \nIl C. Alberto privilegiato da Federigo I, quello stesso che \nnel 1197 si chiamava signor di Semifonte, poco dopo \n(anno 1200) rinunziò i suoi diritti giurisdizionali sopra il \ncastello medesimo di Semifonte a favore della Rep. \nfiorentina. \n\nNon si conosce con esattezza l’epoca in cui il suddetto \nconte mancò ai vivi, sebbene vi sia luogo a credere che ciò \nnon accadesse innanzi il 1212, tostochè il notaro \nBuonafede, che rogò il testamento del suddetto C. \nAlberto, si dichiara notaro dell’Imp. Federigo (II). \nComunque sia, fatto è, che il C. Alberto padre dei tre figli \ncapi di altrettante consorterie, dettò quell’atto di ultima \nvolontà nel tempo che egli era infermo in una sua casa \nposta dentro il castello di Mangona. \nColl’enunciato testamento il prenominato conte istituì il \nsuo figlio minore (Alberto) natogli dalla contessa \nTraversaria, erede di tutte le terre, castelli, cose mobili e \nimmobili, vassalli e uomini di qualunque condizione \nsoggetti alla sua giurisdizione, purchè compresi fra l’Arno \ne l’Appennino, a partire da Capraja sino al confine col \nbolognese; ed anche tuttociò che al testatore apparteneva \nin Bologna, nel suo distretto e diocesi, come pure nelle \nvarie parti della Romagna. Quindi assegnò a’tutori \ndell’erede pupillo tutti i consoli pro tempore del Comune \ndi Firenze, finchè il detto figliuolo non fosse pervenuto \nalla maggiore età. Finalmente dichiarò la contessa \nTebernaria usufruttuaria sua vita durante di tutti i feudi \ndesignati al loro figlio comune. (ARCH. DIPL. FIOR. \nCarte di regio acquisto.) \nIn quanto ai castelli, e beni che lo stesso conte possedeva \nfra l’Arno e la Maremma, in Val di Pesa, in Val d’Elsa, in \nVal di Cornia, questi erano già stati ceduti e repartiti fino \ndal febbrajo 1209 fra il C. Maghinardo e il C. Rainaldo \nnati dal predetto C. Alberto e dalla contessa Emilia. Ciò è \nreso manifesto da un lodo pubblicato nel Castello di \nLustignano in Val di Pesa li 24 febbrajo 1209 (stile \ncomune) degli arbitri destinati dalle parti a fare la \ndivisione fra i figli del primo letto del suddetto C. Alberto \ndi Mangona. – (ARCH. DIPL. FIOR. Carte dell’ospedale \ndi Bonifazio). \nGià gli antichi storici fiorentini avevano reso conto \ndell’amicizia sino dall’ottobre 1184 contratta fra la Rep. \nfiorentina e il conte Alberto, la contessa Tabernaria sua \nmoglie, Rainaldo e Maghinardo di lui figliuoli, e gli \nabitanti del castello di Mangona; e ciò mercè di un atto col \nquale i conti e vassalli prenominati si obbligarono davanti \nai dodici consoli della Rep. Fior., di far pace e guerra a \nvolontà del Comune, di pagare alla Rep. l’annuo censo di \nuna libbra di puro argento, di offrire un cero alla chiesa di \nS. Gio. Battista in Firenze, e di disfare entro il mese di \naprile susseguente il castello di Pogna tutte le torri di \nCertaldo, e una di quelle del castello di Capraja a scelta \ndei consoli fiorentini. Finalmente i conti Alberti medesimi \nconvennero coi reggitori del Comune di Firenze d’imporre \nun dazio dal primo maggio a tutto luglio sopra le ville, \nterre e castella che i conti suddetti possedevano fra l’Arno \ne l’Elsa; il qual dazio doveva esigersi per metà a conto \ndella Repubblica, e per l’altra metà a conto degli Alberti. \nQuest’ultimo obbligo fu rinnovato nell’anno 1200, \nallorquando lo stesso C. Alberto con la moglie Tabernaria \ne con Maghinardo di lui figliuolo promisero a Paganello \nPorcari potestà di Firenze di comandare ai loro fedeli o \nvassalli abitanti in Semifonte di uscire da quel castello, \ninviso ai Fiorentini, ai quali essi conti donarono nel tempo \nstesso la loro proprietà del poggio su cui risiedeva il \nCastello di Semifonte. – Vedere SEMIFONTE. – (ARCH. \ndelle RIFORM. di FIRENZE, e AMMIRAT. Istor. Fior. \n\n\n\nLib. I). \nQuel C. Alberto che abbiamo trovato pupillo nel 1212, \nallorchè dal padre fu dichiarato erede di tutti i castelli e \npoderi degli Alberti posti fra l’Arno e l’Appennino, egli \nstesso nell’anno 1249 abitava nel suo palazzo di Vernio. \nFu costà dove nel di 4 gennajo 1250 (stile comune) il \ndetto conte Alberto fece il suo ultimo testamento col \nquale dopo diversi legati a varie ch. parrocchiali e badie e \nsegnatamente alle pievi di S. Gavino Adimari, di \nBarigazza e di Gugiano nella diocesi bolognese, alle badie \ndi Oppleto a Città di Castello, e di Montepiano sopra \nVernio, lasciò alla sua moglie contessa Gualdrada \nl’usufrutto del castello e distretto di Vernio; costituì alla \nsua figlia Beatrice una dote di lire 900 pisane; all’altra \nfiglia Margherita sole lire cento che aveva dato a \nGiovanni suo marito; quindi al di lui figlio Napoleone la \ndecima parte dell’asse patrimoniale, et de hoc voluit eum \nstare contentum; mentre in tutti gli altri beni instituì suoi \neredi universali gli altri due figli Guglielmo ed \nAlessandro. – Furono presenti al rogito fra molti distinti \npersonaggi i seguenti: Iacopo Tornaquinci, e Mess. \nOdoaldo giudici di Firenze; Mes. Bartolo medico di Prato; \nAlberto del fu Albertino di Barigazza; Tommaso conte di \nPanico ed altri testimoni. – Rogò l’atto Ser Guido Not. \nimperiale. \nAll’Articolo CERBAJA in Val di Bisenzio fu fatto \navvertire, quanto bene si apponesse Benvenuto da Imola \nnel suo commentario alla Cantica dell’Inferno di Dante \n(C. XXXII), allorchè chiosò le due terzine che dicono: \n \nSe vuoi saper chi son cotesti due \n La valle, onde Bisenzio si dichina \n Del padre loro Alberto e di lor fue. \nD’un corpo usciro e tutta la Caina \n Potrai cercare e non troverai ombra \n Degna più d’esser fitta in gelatina. \n \nAvvegnachè Benvenuto spiegò la causa del fratricidio fra \nil conte Napoleone di Cerbaja ed il C. Alessandro di \nMangona sorta da discordie domestiche per cagione di \neredità; discordie naturalmente derivate dall’ingiusto e \nfinora sconosciuto testamento del 4 gennajo 1250. (stile \ncomune). \nLa quali dissensioni sembra che si mantenessero per lunga \netà, e discendessero dai figli nei nipoti del conte Alberto \nche repartì ingiustamente i suoi beni. \nQuindi qualche tempo dopo accadde che uno dei conti di \nMangona tolse di vita il di lui cugino conte Orso nato dal \nsuddetto Napoleone, e che Dante figurò di trovare nel suo \nPurgatorio (canto VI) fra le anime degl’innocenti \ntrucidati. \nRicordano Malespini, che viveva a quella età, nella sua \nIstoria, al cap. 160 scrisse, e Giovanni Villani nel libro VI \ncap. 68 della sua Cronaca ripetè: “che, nell’anno 1258, \nessendo ritornata l’oste fiorentina dall’assedio e conquista \ndel castello di Gressa che in Casentino teneva il vescovo \ndi Arezzo, andò al castello di Vernio de’conti Alberti, e \nquello per assedio i fiorentini ebbono; quindi disfeciono il \ncastello di Mangone, e i fedeli dei conti feciono giurare \nall’ubbidienza e fedeltà del Comune di Fiorenza, dando \nessi ogn’anno al Comune certo censo per la festa di S. \nGio. Battista”. – E poco dopo aggiunge: “La cagione fu di \n\nciò, che essendo il conte Alessandro de’conti Alberti, che \ndi ragione n’era signore, piccolo garzone, il conte \nNapoleone suo consorto e ghibellino, (imperciocchè egli \nera alla guardia, cioè sotto la tutela del Comune di \nFiorenza) si gli tolse le dette castella, e guerreggiava i \nFiorentini; e per lo popolo di Firenze per lo modo detto \nfurono racquistate. Per la qual cosa rinvestirono poi il \nconte Alessandro. E quando i Guelfi tornarono in Fiorenza \nnon volendo essere (il C. Alessandro) figliuolo \nd’ingratitudine, fece testamento intervivos: che se i due \nsuoi figliuoli, Nerone e Alberto, mo rissono senza figliuoli \nlegittimi, lasciava i detti castelli di Vernio e Mangone al \nComune di Fiorenza, e ciò fu negli anni di Cristo 1273”. \nTale disposizione testamentaria del C. Alessandro degli \nAlberti posteriormente fu ratificata dai figliuoli di lui i \nCC. Alberto e Nerone, siccome soggiunse il Villani al lib. \nIX cap. 313 della stessa Cronaca, quando raccontò: \n“Come ai 19 di Agosto del 1325 il conte Alberto da \nMangone fu morto a tradimento in sua camera per \nSpinello bastardo suo nipote a istigazione degli Ubaldini, \ne di messer Benuccio Salimbeni da Siena, che tenea \nVernio, e avea per moglie la figliuola che fu del conte \nNerone. Per la qual cosa il Castello di Mangone e la sua \ncorte (ossia distretto) fu per lo detto Spinello renduto al \nComune di Firenze, ed ebbene per lasciar la rocca 1700 \nfiorini d’oro, con tutto che di ragione succedea il Comune \ndi Firenze per testamento fatto dal conte Alessandro, e \nancora il Comune di Firenze vi aveva sù ragione per censi \nvacati, i quali dovevano per patti di molto tempo \naddietro”. – Fin qui lo storico contemporaneo Giovanni \nVillani. \nAd acrescere fiducia al fatto concorre una provvisione \nde’14 settembre 1325 fatta dalla Signoria di Firenze, nella \nquale si espone, qualmente il castello di Mangone, \nappartenuto al conte Alberto figlio del C. Alesandro, \ninsieme con gli uomini, fedeli, giurisdizioni e beni situati \nnella corte di quel castello, come pure dei castelli di \nMigliari , di Casaglia, o di Monte Vivagno , coi popoli di S. \nLorenzo a Mozzanello, di S. Niccolò a Migneto, della \npieve di S. Gavino Adimari, ed altri luoghi del contado di \nMangona, erano prossimi a venire incorporati e riuniti al \ncontado di Firenze con piena ragione di dominio ed \nassoluta potestà; che perciò con questa provvisione i \ncollegii della repubblica conferivano autorità ai priori \ndelle arti e al gonfaloniere di giustizia di poter nominare e \ndeputare gli uffiziali che avessero creduti opportuni a \nprendere possesso di detto castello e luoghi di quel \ndistretto, e di ricevere giuramento d’obbedienza dagli \nuomini stati fino allora vassalli dei conti Alberti. (ARCH. \nDELLE RIFORMAG. di FIR.) \nTali deliberazioni però mossero i reclami di Benuccio \nSalimbeni nobile sanese, come marito della contessa \nMargherita degli Alberti erede e unica figlia del conte \nNerone nato dal C. Alessandro. Il quale Benuccio, non \nostante il testamento dell’avo di sua moglie, insisteva per \nriavere il castello e distretto di Mangona. – Infatti il \nSalimbeni tanto si maneggiò, e tanto operò, che mosse i \nsuoi concittadini governanti della Rep. di Siena a ordinare \ndelle rappresaglie contro i Fiorentini. \nIn vigore pertanto di una provvisione della Signoria di \nFirenze del 26 febbrajo 1327 (stil. fior.), fu conferita \nautorità a diversi cittadini, affinchè si concertassero con \n\n\n\nBenuccio Salimbeni e con la contessa Margherita di lui \nconsorte relativamente alla restituzione da farsegli del \ncastello di Mangona e sua corte, nella quale circostanza la \nRepubblica rilascò ai medesimi coniugi la questionata \ncontea. (loc. cit.). \nAccadde la consegna nel 30 aprile del 1328, siccome ne \navvisò il Villani al libro X cap. 83 della sua Cronaca, non \nsenza dispiacere del Comune di Firenze costrettovi \n(diceva egli) dal male stato degli affari politici e per non \nrecarne i Sanesi ai nemici, nè poter contrastare alla \nvolontà del duca di Calabria, che allora comandava in \nFirenze. \nIl castello di Mangona insieme con quello di Vernio pochi \nanni dopo dallo stesso Salimbeni e dalla sua donna fu \nvenduto con tutti i diritti e ragioni a Mess. Andrea di \nGualterotto de’Bardi. Se non che questi ben presto videsi \nobbligato di ricederlo alla Rep. fiorentina, siccome fece \nper istrumento dei 15 gennajo 1340 (1341 stile comune) \nmediante il prezzo di 7750 fiorini d’oro, che il governo \nsborsò per il solo castello di Mangona, iscontando fior. \n1700 stati spesi dal Comune di Firenze in racconciarlo \ninnanzi che lo rendesse a Mess. Benuccio Salimbeni. (G. \nVillani, Cronica lib. XI, cap. 119). \nQuesta ultima testimonianza del Villani è resa poi \ninfallibile, perchè corroborata da un sindacato fatto per \nordine della Signoria, quindi approvato con deliberazione \nde’29 marzo 1326, sul conto reso da due monaci \nCistercensi della badia a Settimo, stati deputati dalla \nRepubblica ad amministrare il denaro per le fortificazioni \ndel ponte a Cappiano, del Castello di Signa, per far \nrimurare una porta della città di Firenze, detta di Giano \ndella Bella, siccome ancora per la spesa delle \nfortificazioni al castello di Mangona. (ARCH. DIPL. \nFIOR. Carte di Cestello). \nDappoichè il castello di Vernio s’arrendè al Comune di \nFirenze, che pagò 4960 fiorini d’oro a Mess. Piero fratello \ndel suddetto Andrea de’Bardi, fu dalla Signoria proposta e \napprovata una riformagione, per la quale venne vietato a \nqualunque cittadino fiorentino di potere acquistare, o \ntenere castello munito, ossia rocca nel contado fiorentino \nche fosse meno lungi di venti miglia dalla capitale \nDa quel tempo in poi la Rep. Fior. inviò ogni sei mesi un \ncapitano con 12 soldati a piedi alla guardia della rocca di \nMangona, siccome per giusdicente vi spediva ogni \nsemestre un potestà destinato a sopravvedere non solo agli \nuomini di Mangona, ma anche ai popoli di Montecarelli, \ndi S. Gavino, della rocca di Cerbaja e a tutti quelli \ncompresi nella Lega di S. Reparata a Piemonte. \nL’ultimo e più forte castello tenuto dai conti Alberti \ndentro i confini del territorio di Mangona era quello di \nCerbaja posto sopra una rupe che precipita nella valle del \nBisenzio. \nEsso apparteneva al conte Nicolao figlio del conte \nAghinolfo, e nipote del C. Orso di Napoleone, alla di cui \nlinea non era tornata che la decima parte del patrimonio \ndel C. Alberto, mancato ai vivi nel 1250. \nLa qual rocca di Cerbaja fu poi venduta al Comune di \nFirenze, dal suddetto C. Nicolao ghibellino e ribelle, \nmediante istrumento del 16 giugno 1361, per il prezzo di \n5900 fiorini d’oro, come dichiara il rogito che si conserva \nnell’archivio delle riformagioni di Firenze; e non già per \nfiorini 6200 come lasciò scritto Matteo Villani. \n\nNel luglio di detto anno seguì la ratifica di vendita e il \nconsenso prestato dai due fratelli CC. Francesco e \nUgolino figli del C. Nicolao venditore, da donna Ginevra \nmoglie del detto C. Ugolino, e da Caterina vedova del C. \nFazio di Montagnana in Val di Pesa. (ARCH. DELLE \nRIFORMAGIONI DI FIRENZE). \nAllora il C. Nicolao fu dalla Signoria ribandito ed anche \ndichiarato non più magnate, ma popolare. Finalmente nelli \nstatuti della Repubblica redatti nel 1381, poi rifusi nel \n1415, fu deciso, (Tract. IV, Libr. V, Rubr. 95), che gli \nuomini della curia e castello Cerbaja fossero uniti al \ncontado di Firenze, e che essi insieme al popolo della \npieve di S. Lorenzo a Usella, di S. Bartolo di Monteaguto \ne della villa di Soffignano, posti tutti in Val di Bisenzio, \nformassero da quel tempo in poi una sola comunità, \nsiccome innanzi allora la formava il castello di Mangona \ncon la pieve di S. Gavino Adimari, e diversi altri popoli \nsottoposti a questo piviere. – Vedere CERBAJA in Val di \nBisenzio. \nA grecale del Castello di Mangona passa la strada regia \nche da Firenze va a Bologna, dalla quale alla dogana della \nFuta si stacca una via mulattiera maestra che attraversa \nl’ex contea dell’Ostale o Stale per dirigersi a Bruscoli, e di \nlà alla Madonna del Rio nel bolognese. – Vedere \nOSTALE, o STALE. \nLa chiesa di S. Bartolommeo a Mangona, dopo l’acquisto \ndel castello, fu dalla Rep. ceduta in giuspadronato alla \nmensa arcivescovile fiorentina, mentre quella di S. \nMargherita restò in collazione della Signoria di Firenze; in \nguisa tale che, nel 1342, mentre Gualtieri duca d’Atene \nera signore della Repubblica Fior., fu nominato il rettore \ndella cura di S. Margherita a Mangona con \nl’assegnamento di una congrua dote. \nLa parrocchia di S. Bartolommeo a Mangona nel 1833 \ncontava 186 abitanti. \nQuella di S. Margherita a Mangona, detta anche in \nCarpineto aveva 255 abitanti.",
    "original_title": "MANGONA o MANGONE",
    "page": 30,
    "slug": "mangona-o-mangone",
    "byte_offset": 164612
  },
  {
    "context": "nel Val d’Arno inferiore.",
    "title": "MANGONIANO, MAGONIANA, e MAGOGNA",
    "body": "– Casale perduto che fù nel piviere, e \nComunità di S. Maria a Monte, Giurisdizione di Castel \nFranco di sotto, Diocesi di Sanminiato, già di Lucca, \nCompartimento di Firenze. \nMolte sono le pergamene dell’Arch. Arciv. Lucch. dei \nsecoli IX, X e XI che fanno menzione di questo luogo di \nMangoniano, o Magugnano, varie delle quali sono state \ntrascritte e recentemente pubblicate nel T. IV e V delle \nMemorie lucchesi sotto gli anni 807, 808, 809, 816, 822, \n834, 835, 872, 875, e 904. – Anche fra i contratti \nappartenuti alla mansione dell’Altopascio trovasene uno \ndel 1 febbrajo 1284, col quale due coniugi del castello di \nS. Maria a Monte offrirono in dono agli ospitalieri \ndell’Altopascio un pezzo di terra vignata posta nel luogo \nappellato Magognano, che confinava a levante e a ostro \ncon la via pubblica, a ponente con i terreni di Guiduccio di \nCasciavola, a settentrione con le terre di Lupo di Bianco, \necc. (ARCH. DIPL. FIOR. Codice in pergamena \nd’istrumenti degli Ospedalieri dell’Altopascio.)",
    "original_title": "MANGONIANO, MAGONIANA, e MAGOGNA",
    "page": 33,
    "slug": "mangoniano-magoniana-e-magogna",
    "byte_offset": 188973
  },
  {
    "context": "",
    "title": "MANLIANA, MARILIANA, o MALLIANA",
    "body": "– Era un’antica \n\n\n\nmansione situata sulla strada Aurelia o Maremmana, fra \nSalebrone, la foce della Bruna, ossia la Fiumara di \nCastiglione, e la città di Populonia. \nVaria è stata ed è tuttora l’opinione degli eruditi e dei \ngeografi, incerti nell’assegnare l’ubicazione di cotesta \nmansione di Manliana; la quale secondo opinava Targioni \nesser doveva nei contorni di Pian d’Alma, se piuttosto \ncome scrisse Cluverio, non debba porsi sotto Scarlino. \nComecchè sia, fatto è che appunto nel padule di Scarlino \nfurono non ha guari scoperte le tracce di quella via \nconsolare. \nUn’altra mansione di Manliana ci danno gl’Intinerarii \nlungo una strada municipale o vicinale che staccavasi \ndalla Cassia presso Chiusi per condurre in Maremma. – \nVedere VIA AURELIA NUOVA o EMILIA di \nSCAURO.",
    "original_title": "MANLIANA, MARILIANA, o MALLIANA",
    "page": 33,
    "slug": "manliana-mariliana-o-malliana",
    "byte_offset": 190069
  },
  {
    "context": "nel Val d’Arno sotto Firenze.",
    "title": "MANTIGNANO",
    "body": "C Borgata \nsulla destra della fiumana Greve presso al suo sbocco in \nArno, con chiesa parrocchiale (S. Maria) già monastero di \nBenedettine, nel piviere di S. Giuliano a Settimo, \nComunità della Casellina e Torri, Giurisdizione del \nGalluzzo, Diocesi e Compartimento di Firenze, che è 4 \nmiglia al suo levante. \nEbbero giurisdizione in questa contrada di Mantignano i \nconti Cadolingi fino dal mille. – All’Articolo AGNANO \nin Val di Sieve dissi, come alcuni applicarono alla chiesa \ndi S. Maria a Agnano, piuttosto che a S. Maria di \nMantignano un diploma concesso nel 1015 dall’Imp. \nArrigo il Santo col quale confermò al monastero di \nSettimo la donazione fatta dal conte Lottario, cioè il \npadronato della chiesa di S. Maria di Agnano (o \nMantignano) di S. Donato a Lucardo, di S. Martino alla \nPalma, e della corte di Mantignano, ecc. \nAll’Articolo CASCIOLI (MONTE) fu citato un atto di \ndonazione scritto di gennajo 1087 nel castello di Monte \nCascioli presso Settimo, col quale il conte Uguccione \nfiglio del fu C. Bulgaro e nipote del sunnominato C. \nLottario investì il prete rettore della chiesa di S. Maria a \nMantignano di una porzione di terreno posto nello stesso \nluogo di Mantignano della misura di otto stiora. \nLo stesso C. Uguccione nell’Agosto del 1094, stando nel \nsuo resedio di Cappiano in Val di Nievole, contado \nlucchese, vendè al Mon. di Mantignano una possessione \nsituata nel luogo di Ugnano; e nel 1107 ai 21 novembre il \nC. Ugo figlio del suddetto e la contessa Cecilia sua \nmoglie, nel tempo che abitavano in Monte Cascioli, \ncederono alla chiesa e Mon. di Mantignano per lire 29 di \nmoneta lucchese una corte che quei coniugi possedevano \nnel luogo chiamato Ceseri, piviere di Settimo. – (ARCH. \nDIPL. FIOR. Carte del Mon. di S. Apollonia di Firenze). \nIl Lami nei suoi monumenti della Ch. Fior. (pag. 94) dà il \nsunto di una permuta di beni fatta per contratto del 7 \naprile 1090 fra Rozzone arciprete e preposto del capitolo \ndel duomo di Firenze ed Emilia badessa del monastero di \nMantignano. \nAppella alla stessa badessa Emilia una carta dell’aprile \n1084 relativamente all’offerta fatta al Mon. di S. Maria a \nMantignano di alcune terre poste in Solicciano. (ARCH. \nDIPL. FIOR. loc. cit.) \nFra le pergamene dello stesso monastero avvene una del \n\n1178, in cui è rammentata dubito se per la prima volta, la \nparrocchia di S. Maria a Mantignano. È un contratto del \n15 febbrajo rogato in Firenze da Borgense di Vittorioso \nnotaro, riguardante la vendita fatta da Mula figlio di \nOttavanto di Ugo di Nerlo e da Adalina di lui moglie al \nprete Rodolfo, che acquista per la chiesa e monastero di S. \nMaria a Mantignano, per il prezzo di lire 133 tutte le case, \nterre, vigne e coloni compresi nel distretto della \nparrocchia di S. Maria a Mantignano, a partire dalla \nDogaja fino al fiume Arno. \nIl prenominato Lami nella stesa opera (a pag. 353) fece \nmenzione di una questione relativamente all’obbedienza \nche la badessa e monache di Mantignano sul fine del \nsecolo XII e sul principio del susseguente negavano di \nprestare al vescovo di Firenze (anni 1199, 1209 e 1211); \nle quali recluse sostenevano, che il loro monastero era \nimmediatamente soggetto alla Sede apostolica romana, e \nnon all’ordinario. Per la qual vertenza il Pont. Innocenzo \nIII commise l’esame e il giudizio a Ranieri vescovo di \nFiesole e ad Enrico preposto di Prato in ciò delegati \napostolici: i quali nel 9 aprile 1211 sentenziarono, \nqualmente il Mon. di Mantignano non era esente, ma \ndoveva dipendere dal vescovo fiorentino; e nel dì 30 dello \nstesso mese la badessa Giustina vi aderì con suo \ngiuramento. La stessa questione fu rimessa in campo nel \n1250, quando la badessa Marca e le monache del Mon. di \nMantignano, con atto del 1 giugno detto, si protestarono \nobbedienti al vesc. fiorentino. \nCiò non ostante nel secolo tredicesimo sembra che \nriescisse a quelle monache di ottenere dalla corte di Roma \nun privilegio, mercè cui il monastero di Mantignano fu \ndichiarato immediatamente soggetto a S. Pietro. Lo che \nnon solo si rileva dal registro vaticano di quel secolo, nel \nquale si trova il prenominato monastero della diocesi \nfiorentina, impostato per la tassa di due soldi lucchesi, ma \nlo conferma più palesemente un’iscrizione in pietra \nconservasi tuttora nel vestibolo della chiesa di \nMantignano sull’ingresso dell’antico parlatorio, nella qual \npietra stanno scolpite, da un lato le chiavi pontificie, e \ndall’altro, il triregno con due soli giri di corona, come \nallora costumavasi, non già l’arme de’CC. Cadolingi \nfondatori del luogo pio, siccome fu avvisato dal Richa \nnella sua opera delle chiese fiorentine. \nDice la iscrizione: Hoc est Monasterium Monialium S. \nMariae a Mantignano Ordinis S. Benedicti ad Ecclesiam \nRomanam nullo medio pertinens, ut in suis privilegiis \napertissime demonstratur. \nNel 1440 le monache Benedettine di S. Appollonia di \nFirenze, il cui numero andava visibilmente aumentando, \navendo chiesto al Papa Eugenio IV l’aggregazione al loro \ndel Mon. di Mantignano con tutti i beni, quel pontefice \ncon bolla dello stesso anno ne ordinò l’unione, e \ncontemporaneamente abolì la dignità abbaziale di \nMantignano, accordando alla monache si S. Appollonia il \npossesso di quel claustro e delle sue sostanze col \ngiuspadronato della chiesa, aggiungendole l’obbligo di \naprire e di mantenere nel fabbricato di Mantignano uno \nspedale per le donne. – La quale ultima condizione nel \nsecolo XVI dal Pont. Pio IV fu permutata in quattro doti \ndi lire 50 da conferirsi ogn’anno alle fanciulle di quella \npopolazione. \nNei secoli posteriori al mille la Greve formava nel popolo \n\n\n\ndi Mantignano un’isola, designata in un istrumento del 19 \nsettembre 1266, quando donna Cecilia badessa del Mon. \ndi Mantignano concedè a locazione per tre anni cinque \npezzi di terra posti nell’isola di Greve nel popolo di S. \nMaria a Mantignano con obbligo di dare ogni anno al suo \nmonastero 33 staja di grano, e altrettante staja di miglio. \n(ARCH. e loc. cit.) \nIl parroco di S. Maria a Mantignano e quello di \nSollicciano, entrambi di nomina delle monache di \nMantignano, poi di quelle di S. Appollonia in Firenze, \nfurono dichiarati inamovibili con decreto arcivescovile \ndel 7 aprile 1785. \nLa parrocchia di S. Maria a Mantignano nel 1551 aveva \n115 abitanti; nel 1745 ne contava 219; e nel 1833 \nnoverava 361 abitanti.",
    "original_title": "MANTIGNANO",
    "page": 34,
    "slug": "mantignano",
    "byte_offset": 190921
  },
  {
    "context": "nella Valle Acereta in Romagna.",
    "title": "MANTIGANANO ossia Madrignano",
    "body": "– Piccolo luogo nel piviere di S. Valentino, \nComunità e Giurisdizione di Modigliana, Diocesi di \nFaenza, Compartimento di Firenze. \nNel Casale di Mantignano o Madrignano possedeva beni \nla badia di Valle Acereta, e l’eremo superiore di \nGamugno, siccome apparisce da varie carte pubblicate \nnegli Annali Camaldolesi. Una di esse del 1063 tratta di \nuna donazione fatta da Pietro Vesc. di Faenza a S. Pier \nDamiano cardinale e vescovo d’Ostia, per i suoi monaci \neremiti di S. Barnaba a Gamugno, della metà delle \npossessioni della pieve di S. Valentino e della metà delle \ndecime ad essa appertenenti, eccettuata la quarta parte \ndelle decime, e la metà dei beni che possedeva la dignità \narcipretale del capitolo della cattedrale di Faenza a \nTrebana, Madrignano e Vidigliano .",
    "original_title": "MANTIGANANO ossia Madrignano",
    "page": 35,
    "slug": "mantiganano-ossia-madrignano",
    "byte_offset": 197405
  },
  {
    "context": "nella valle del Senio in Romagna.",
    "title": "MANTIGNO",
    "body": "– \nVillaggio con castellare e chiesa parrocchiale (S. Andrea) \nnel piviere di Misileo, Comunità Giurisdizione e circa 3 \nmiglia toscane a ponente di Palazzuolo, Diocesi e \nCompartimento di Firenze. \nRisiede il castellare sopra una balza alla cui base da \nponente passa il torrente Ortali, il quale due miglia più \nsotto influisce nel Senio fra Palazzuolo e Quadalto. – Era \nuno dei castelli più importanti del podere degli Ubaldini, \ndetto poi il podere dei Fiorentini dopo che Giovacchino \ndi Maghinardo da Susinana, con testamento del 6 agosto \n1362, chiamò suo erede il Comune di Firenze con certi \naggravii, e dopo che la repubblica inviò le sue forze in \ncotesto Appennino a punire altri signori di casa Ubaldini, \nfra i quali fuvvi quel Maghinardo Novello che due anni \ndopo fu dall’oste fiorentina assediato e preso nel suo \ncastello del Frassino, fu ben tosto condotto a Firenze per \nessergli mozzo il capo. Allora l’intiera contrada del \ndistretto comunitativo di Palazzuolo fu eretta in vicariato, \nla cui giurisdizione abbracciò tutto il podere degli \nUbaldini consistente in diverse comunità. Una di queste \ncon residenza di castellano era Mantigno, siccome meglio \napparisce dalle carte inedite dell’archivio generale, \ntrasportate nell’Arch. Dipl. Fior. – Tratta una di esse del \npossesso dato della rocca di Mantigno li 23 gennajo 1366 \n(stile fior.) allo scardassiere Michele di Lando nuovo \ncastellano e non potestà come fu detto all’Articolo \nFIRENZUOLA, dove veramente nel 1377 disimpegnava \ncotesta carica. Il quale atto di possesso fu rogato da ser \nBrunellesco del fu Filippo di Tura fiorentino, forse il \npadre del famoso Ser Filippo di Brunellesco architetto. \n“Actum (riporto le parole del rogito) in castro Mantigni \ndel Podere degli Ubaldini. – Vedere PALAZZUOLO. \nLa parrocchia di S. Andrea a Mantigno nel 1551 contava \n209 abitanti, nel 1745 era ridotta a 118; e nel 1833 aveva \n157 abitanti.",
    "original_title": "MANTIGNO",
    "page": 35,
    "slug": "mantigno",
    "byte_offset": 198264
  },
  {
    "context": "(Mantianum) in Val d’Elsa.",
    "title": "MANZANO",
    "body": "– Casale con \nparrocchia (S. Martino), cui è annesso S. Miniato a \nCoferciano, nel piviere di S. Pietro in Mercato, Comunità \nGiurisdizione e circa miglia toscane 2 e 1/2 a scirocco di \nMontespertoli, Diocesi e Compartimento di Firenze. \nRisiede in una piaggia cretosa alla sinistra della strada \nmaestra che da Lucardo conduce a Montespertoli. \nA questo luogo appella una carta del 1097, con la quale il \nnobil uomo Ugo d’Ildebrando alienò ad Uberto figlio di \nBenzo causidico le ragioni ch’egli aveva sopra varie ville \ne corti della comunità di Montespertoli, fra le quali la \ncorte di Manzano. (ARCH. DIPL. FIOR. Carte della \nbadia di Passignano). \nLa chiesa di Manzano, attualmente di libera collazione, fu \ngià di giuspadronato della nobile stirpe de’Frescobaldi di \nFirenze, che costà ebbe castelli, ville e vaste possessioni. \nLa parrocchia di S. Martino a Manzano nel 1833 noverava \n127 abitanti.",
    "original_title": "MANZANO",
    "page": 35,
    "slug": "manzano",
    "byte_offset": 200264
  },
  {
    "context": "(Mantiana) nella Vallecola di Camajore.",
    "title": "MANZIANA , o MANCIANA",
    "body": "– Vedere MANCIANA di NOCCHI.",
    "original_title": "MANZIANA , o MANCIANA",
    "page": 35,
    "slug": "manziana-o-manciana",
    "byte_offset": 201226
  },
  {
    "context": "(Maune) in Val di Nievole.",
    "title": "MAONA",
    "body": "– Rocca distrutta da \ncui prese il titolo una chiesa parrocchiale (S. Stefano) ed \nuna estinta famiglia magnatizia già signora di Maona e \nMontecatini nel piviere, Comunità Giurisdizione e circa \n2/3 di miglio toscano a ponente-maestrale di Montecatini, \nDiocesi di Pescia, già di Lucca, Compartimento di \nFirenze. \nIl luogo dove fu il castello o piuttosto torre di Maona \ntrovasi nel poggio che separa la Comunità di Montecatini \nda quella di Massa e Cozzile, a cavaliere dell’edifizio \nde’Bagni del Rinfresco e delle Terme del Tettuccio, là \nalcune attualmente non esistono che tre fornaci da calcina, \ndenominate le Fornaci di Maona , mentre poco lungi di là \nalcune case spicciolate portano il nomignolo di Maonetta. \nLa più antica rimembranza dei signori di Maona, e il \nmodo col quale essi acquistarono giurisdizione in alcuni \npaesi e villate della Val di Nievole sembra esser quella \nche si annunzia in due istrumenti dell’Arch. Arciv. Lucch. \nrogati in Lucca li 14 luglio 936. Trattano entrambi \ndell’enfiteusi di tutti i beni e poi anche delle decime \nspettanti alla distrutta chiesa plebana di S. Lorenzo a \nVajano che il rettore della medesima allivellò a Gottifredo \ngiudice regio figlio di Ghisalprando (creduto autore dei \nLambardi di Maona) ed ai suoi discendenti per l’annuo \ncenso di otto soldi di argento di den. lucch., con l’obbligo \nal livellario di fare uffiziare e servire la stessa chiesa \nbattesimale di Vajano. (MEMOR. LUCCHESI T. IV. P. \n\n\n\nII. e T. V P. III). \nAppella più specialmente a diversi magnati di Maona un \nplacito del novembre 1046 tenuto in Pistoja dal conte \nWiperto messo del re Arrigo III, assistito da Martino \nvescovo di essa città, non che da varii giudici e notari, per \ndecidere una vertenza fra il monastero di S. Bartolommeo \ndi Pistoja da una parte e Ildebrando del fu Guido, e \nRiffredo, detto Groffiletto figlio di Soffredo dei signori di \nMaona dall’altra parte; i quali ultimi pretendevano di aver \ndiritto sopra certi beni della chiesa di S. Maria di \nAbatisco, ch’era di padronato del suddetto monastero di \nS. Bartolommeo. (MURATORI, Ant. M. Aevi, e ARCH. \nDIPL. FIOR. Carte del Mon. cit.). – Vedere ABATISCO. \nAl testè nominato Ildebrando del fu Guido ci richiama \nuna scrittura dell’anno 1084 rogata in Pescia presso la \npieve di S. Maria, con la quale Rolando di Saracino, \nabitante in Lombardia, essendosi infermato in Pescia, \npromise al primicerio, al diacono e all’arciprete della \ncattedrale di Lucca (tre canonici che si erano allontanati \ndalla loro patria per causa del vescovo intruso) promise, \ndico, di non contrastare giammai al vescovo lucchese il \ndominio di quella parte del castello di Montecatini, nè di \nquelle case e beni che il defunto Ildebrando di guido da \nMaona di lui zio aveva donato alla suddetta cattedrale. \n(MEMOR. LUCCH. T. IV P. II). \nNel 1074 lo stesso Ildebrando figlio del predetto Guido \nde’nobili di Maona per l’anima di Baldovino suo figlio, di \nMingarda sua moglie e di Guido di lui padre offrì al \nvescovo Anselmo per la sua cattedrale di Lucca, la sesta \nparte del castello di Montecatini, e la sesta parte del \ngiuspadronato della chiesa di S. Michele ivi situata. \nQuindi è che l’anno dopo (7 maggio 1075) lo stesso \nvescovo Anselmo comparve in Firenze davanti le \ncontesse Beatrice e Matilde, dalle quali ottenne un placito \ndiretto a confermare alla mensa episcopale di Lucca la \nsesta porzione del Castello di Montecatini, che aveva \navuta in dono da Ildebrando di Maona. (ARCH. ARCIV. \nLUCCH. – MURAT. Ant. M. Aevi T. I; e FIORENTINI in \nAppend. alle memor. della G. C. Matilda.) \nLo stesso Ildebrando di Maona è rammentato in un \nistrumento pistojese, rogato nel febbrajo del 1116 nella \ncuria della pieve a Nievole; col quale atto Rodolfo priore \ndel monastero di S. Bartolommeo di pistoja confermò a \ndiverse persone tutti i beni che esse avevano da molti anni \nottenuto a titolo enfiteutico da Ildebrando di Maona, ma \nche egli stesso in origine teneva ad enfiteusi dal \nmonastero predetto, con patto di rinnovare il laudemio \nogni 29 anni, e di pagare al mon. sudd. l’annuo canone di \nsoldi 10 di danari lucchesi. (ARCH. DIPL. FIOR. loc. \ncit.) \nNel 1128, per istrumento stipulato in Lucca li 3 marzo, \nGiovanni priore del Mon. di S. Tommaso nel territorio di \nPistoja, manuale di quello di S. Antimo in Val d’Orcia, \nalla presenza, col consenso e in presenza di Ansaldo abate \ndi quest’ultimo, alienò per soldi 480 di argento alla mensa \nvescovile di S. Martino, nelle mani di Uberto eletto \nvescovo di Lucca, tutte le case e poderi spettanti alla corte \ndi S. Vito (di Monsummano) dovunque fossero situati, a \npartire dal fiume Nievole fino a Lucca, e segnatamente \nquelli posti nel luogo di Verruca (sopra Massa e Cozzile) \net in loco Maone, et in loco Marliana, et in loco \nMontecatini et in loco Piscia, etc. (MEMOR. LUCCHESI \n\nT. IV P. II). \nQuindi nel 1130 Ildebrando nato da Alberto ed i figliuoli \ndi lui promisero ad Uberto vescovo di Lucca di non \nmolestarlo nei possessi e diritti che egli aveva acquistato \nsulla metà del castello e corte di Monsummano. \n(TARGIONI, Viaggi, ediz. seconda T. V, pag. 104). \nDal testè rammentato Ildebrando figlio di Alberto derivò \nBorgognone, che ebbe non meno di due figli, Guido e \nTignoso, i quali fratelli insieme con altri consorti di \nMontecatini nel 1182, prestarono giuramento di fedeltà al \nComune di Lucca; e successivamente nel 1203 fecero la \nloro sottomissione al governo lucchese altri due fratelli, \nRodolfo e Anselmo, nati dal preaccennato Guido di \nBorgognone. \nSembra che come capo della famiglia de’signori di Maona \nnel principio del secolo XIII figurasse codesto Guido di \nBorgognone, il quale riscontriamo precipuamente \nnominato e compreso nel trattato di pace, stipulato li 20 \naprile 1179 presso il fiume Nievole fra il Comune di \nPistoja e quello di Montecatini e respettivi aderenti. \n(ZACCAR. Anecd. Pistor.) – Vedere MONTECATINI. \nTrovammo pure questo Guido di Borgognone nel marzo \n1186, mentre era in CORTE NUOVA e nel Val d’Arno \ninferiore con la di lui consorte Donna Tuttabuona. – \n(Vedere CORTE NUOVA); e all’Articolo CAPRAJA nel \nVal d’Arno inferiore fu da noi rammentato lo stesso \nGuido di Borgognone, non solamente vivente nell’anno \n1204, ma signore del castello di Capraja, siccome \napparisce dalle condizioni della tregua stabilita in \nquell’anno (3 giugno) tra i pistojesi, gli uomini di Capraja \ne Guido di Borgognone coi suoi figli da una parte, e i \nFiorentini coi Lucchesi dall’altra, rapporto all’obbligo \nreciproco fra i popoli contraenti di far servire la linea \ndell’Arno di confine rigoroso davanti a Capraja e \nMontelupo tra il contado fiorentino e quello pistojese. \nDue figli di Guido di Borgognone, cioè Rodolfo e \nAnselmo, li abbiamo rammentati poco sopra all’anno \n1203 come fedeli dei Lucchesi. – La linea di Rodolfo che \nfu conte di Capraja si estinse nella sua figlia contessa \nBeatrice vedova di Marcovaldo dei conti Guidi di \nDovadola. La linea di Anselmo sembra che si perdesse in \nun nipote di lui, per nome Anselmuccio, il quale nel 1299 \nchiamò a succedergli nella sua eredità i capitani della \ncompagnia di S. Michele in Orto a Firenze. \nSe col progredire dei secoli al castello di Maona \nmancarono i propj nobili, o Lambardi, non mancò però se \nnon progressivamente il paese di abitatori, mentre un tale \nCerino di Lemmo da Maona (forse l’autore della famiglia \nLemmi da Montecatini) è ricordato in un istrumento del 5 \nmarzo 1307 rogato nella piazza di S. Martino a Uzzano; e \ndi un Ranieri da Maona canonico pistojese è fatta \nmenzione in una carta del 2 agosto 1310, questa \nappartenuta all’opera di S. Jacopo, quello ai monaci \nOlivetani di Pistoja, ora dell’Arch. Dipl. Fior. – Vedere \nMONTECATINI in Val di Nievole. \nInoltre nei libri della Cancell. Arciv. di Lucca, dal 1381 al \n1387 f. 42 e 44, fra quelli compilati dal sacerdote \nLeonardo Cardella, si legge che a quella età furono date a \ntitolo di benefizio, o in commenda le ch. di S. Stefano in \nMaona, di S. Maria di Ripa, e lo spedale di Brusceto del \npiviere di S. Piero a Nievole, alias di Montecatini; e \nall’anno 1385, 9 settembre, nel libro sudd. f. 122, leggesi: \n\n\n\nqualmente fu ordinata l’unione ad tempus delle chiese di \nS. Stefano di Maona e di S. M. a Ripa del piviere di S. \nPietro a Nievole.",
    "original_title": "MAONA",
    "page": 35,
    "slug": "maona",
    "byte_offset": 201325
  },
  {
    "context": "",
    "title": "MARCELLINO (S.) IN CHIANTI",
    "body": "– Vedere AVANE (S. MARCELLINO in).",
    "original_title": "MARCELLINO (S.) IN CHIANTI",
    "page": 37,
    "slug": "marcellino-s-in-chianti",
    "byte_offset": 209769
  },
  {
    "context": "altrimenti detto  al PARADISO.",
    "title": "MARCELLINO (S.) IN PIAN DI RIPOLI",
    "body": "– Chiesa parrocchiale da lungo tempo \nsoppressa e riunita alla cura di S. Bartolommeo della \nbadia a Ripoli, piviere di S. Pietro a Quarto, ossia di \nRipoli, Comunità Giurisdizione e un miglio toscano circa \na ponente del Bagno, Diocesi e Compartimento di \nFirenze, da cui è un altro miglio toscano a levante.",
    "original_title": "MARCELLINO (S.) IN PIAN DI RIPOLI",
    "page": 37,
    "slug": "marcellino-s-in-pian-di-ripoli",
    "byte_offset": 209840
  },
  {
    "context": "",
    "title": "MARCELLINO (S.) DI RIGOMAGNO",
    "body": "– Vedere \nRIGOMAGNO in Val di Chiana.",
    "original_title": "MARCELLINO (S.) DI RIGOMAGNO",
    "page": 37,
    "slug": "marcellino-s-di-rigomagno",
    "byte_offset": 210224
  },
  {
    "context": "",
    "title": "MARCELLINO (S.) A VOPINI o UOPINI",
    "body": "– Vedere VOPINI delle MASSE di CITTA’ di SIENA.",
    "original_title": "MARCELLINO (S.) A VOPINI o UOPINI",
    "page": 37,
    "slug": "marcellino-s-a-vopini-o-uopini",
    "byte_offset": 210299
  },
  {
    "context": "nella montagna di Pistoja.",
    "title": "MARCELLO (SAN)",
    "body": "– Vedere SAN MARCELLO.",
    "original_title": "MARCELLO (SAN)",
    "page": 37,
    "slug": "marcello-san",
    "byte_offset": 210393
  },
  {
    "context": "",
    "title": "MARCELLO (SAN) AL VIVO",
    "body": "– Vedere VIVO di Val d’Orcia o sul Montamiata.",
    "original_title": "MARCELLO (SAN) AL VIVO",
    "page": 37,
    "slug": "marcello-san-al-vivo",
    "byte_offset": 210467
  },
  {
    "context": "nel Val d’Arno aretino.",
    "title": "MARCENA",
    "body": "– Casale con chiesa \nparrocchiale (SS. Quirico e Giulitta) nel piviere della \nChiassa, Comunità Giurisdizione Diocesi e \nCompartimento di Arezzo, dalla quale città la chiesa di \nMarcena è 6 miglia toscane a settentrione. \nGiace alla sinistra del fiume Arno lungo la strada \nprovinciale del Casentino, alla base occid. del poggio di \nMonte Giovi. \nFu signoria de’Sassuoli antichi nobili del contado aretino, \nai quali p robabilmente verso il secolo XIII pervenne \nmercè un contratto enfiteutico fatto dal capitolo della \ncattedrale di Arezzo, cui Marcena già da tempo innanzi \napparteneva. Infatti in un privilegio, spedito nel 1188 da \nFilippo di Antiochia duca di Toscana a favore di quella \ncattedrale, è rammentata anche la corte e casale di \nMarcena. (UGHELLI, Ital. Sacr. In Episc. Aretin.). \nAlla parrocchia di Marcena è da lungo tempo annesso il \npopolo di S. Tommaso di Castelnuovo sulla Chiassa. – \nVedere CASTELNUOVO della Chiassa. \nLa parrocchia di Marcena nel 1833 contava 220 abitanti, \ndei quali 141 entravano nel territorio comunitativo di \nSubbiano.",
    "original_title": "MARCENA",
    "page": 37,
    "slug": "marcena",
    "byte_offset": 210548
  },
  {
    "context": "",
    "title": "MARCENI o MALCINI (S. Andrea in Malcinis)",
    "body": "– Con \nquesto vocabolo (forse male inteso dai copisti) fu \ndesignata, un’antichissima chiesa plebana di \nMont’Alcino, la cui ubicazione probabilmente fu quella \n\ndetta tuttora Madrichiesa , nelle pendici meridionali del \npoggio di Montalcino. \nEra cotesta una delle pievi dell’antico contado senese, \ndipendente però dalla giurisdizione dei vescovo di Arezzo. \nLa pieve di S. Andrea in Malcenis o Malcinis è rammenta \nnella procedura (ERRATA : dell’anno 815) dell’anno 715 \npromossa dalla controversia tra i vescovi sanesi e quelli \ndella diocesi aretina. – Brunetti nel suo Codice \ndiplomatico (T. I) esibì qualche ragione da far credere che \npotesse essere stata la prima chiesa matrice di Montalcino; \npiù tardi l’erudito montalcinese Luigi Santi pubblicò un \nopuscolo sulla storia della sua patria, in cui mostrossi \npropenso per la chiesa di (ERRATA: S. Andrea \ndell’Ardenghesca) S. Andrea dell’Ardenga, cangiata per \nmolti secoli in una badia. \nNon è certo che appelli a questo luogo una carta della \nbadia amiatina, scritta in Cosona nel marzo dell’anno 785, \nnella quale si tratta di una permuta di terre con casa posta \nin Cosona in cambio di altri beni posti in Marcena. \n(ARCH. DIPL. FIOR.) – Vedere MONTALCINO.",
    "original_title": "MARCENI o MALCINI (S. Andrea in Malcinis)",
    "page": 37,
    "slug": "marceni-o-malcini-s-andrea-in-malcinis",
    "byte_offset": 211666
  },
  {
    "context": "(quasi Marci Aula) in Val d’Elsa.",
    "title": "MARCIALLA",
    "body": "– Villata \nche dà il suo nome al popolo di S. Maria presso il distrutto \nCastello di Pogna nel piviere di S. Pietro in Bossolo, \nComunità e circa 4 miglia toscane a grecale di Certaldo, \nGiurisdizione di Castel Fiorentino, Diocesi e \nCompartimento di Firenze. \nEsiste due miglia circa a libeccio del borgo di Tavarnelle \nsopra un poggio di marna conchigliare frastagliato intorno \nper balze e dirupi, sul comignolo dove dubito che fosse il \ndistrutto castello di Pogna dei conti Alberti; mentre che \ncostà trovasi tuttora un gran piazzale elevato circa 650 br. \nsopra il livello del mare, a cui deve salirsi per ogni lato. – \nLa chiesa di Marcialla è contornata da un circondario di \ncase, (forse piantate sui fondamenti del disfatto castello), \nle quali costituiscono intorno alla piazza l’aggregato di \nquasi tutto il paese. \nChe sino dall’epoca in cui esisteva il castello di Pogna la \nchiesa parrocchiale di S. Maria fosse quella stessa che \nprese dopo il distintivo di Marcialla lo provano più \nstrumenti autografi. Ne citerò fra i molti uno del 20 luglio \n1317, mercè cui Buino del fu Ranieri de’Buonsignori da \nMarcialla del popolo di S. Maria a Pogna, dimorante in \nSiena, a nome anche dei suoi figli vendè per il prezzo di \n600 fiorini d’oro a Nuccio Legnajolo del popolo di S. \nAngelo a Nebbiano tutte le case e piazze che possedeva \nsopra il poggio di Marcialla, con più cinque pezzi di terra \ne un podere situati nel piviere di S. Lazzaro a Lucardo. \n(ARCH. DIPL. FIOR. Carte di Cestello). \nNel 15 luglio del 1390, per testamento fatto nel popolo di \nS. Martino a Majano di Lucardo, donna Masa del fu Tano \nda San Casciano, vedova del fu Piero di Gerino del popolo \ndi S. Maria a Pogna, fra i varii legati pii ne lasciò uno \nperchè si celebrassero due messe per settimana dai frati \nAgostiniani Romitani di Marcialla nella loro chiesa di S. \nMaria. – Che questa chiesa parrocchiale di Marcialla fosse \nuffiziata dai frati del convento, ora canonica annessa, lo \ndichiarano altre pergamene di quei religiosi Romitani \nriunitisi più tardi ai loro confratelli nel convento di S. \nLorenzo a Poggibonsi. Tale è un istrumento del 27 ottobre \n1401 fatto nel poggio di Marcialla, col quale donna Piera \n\n\n\ndel fu Muzzi del popolo di S. Pietro a Petrognano dona al \nconvento di S. Maria a Marcialla dell’ordine di S. \nAgostino un pezzo di terra posto nel popolo di S. Maria a \nPogna, in luogo detto Melora . \nCon altro istrumento del 5 settembre 1408, rogato nel \npopolo di S. Maria a Pogna Piero del fu Angelo degli \nOrlandini da Marcialla, del popolo di S. Maria a Pogna \ncontado fiorentino vendè a Simone del fu Salvi da \nMarcialla una casa con casolare e annessi, posta in luogo \ndetto alle Masse del poggio di Marcialla. (ARCH. DIPL. \nFIOR. Carte degli Agostiniani di Poggibonsi). \nDopo il 1408 non si riscontrano più documenti che \nparlino del convento degli Eremitani di Marcialla; \ndondechè si può a un circa fissare sul principio del secolo \nXV la soppressione di quei claustrali e la loro riunione al \nconvento di S. Lorenzo a Poggibonsi. \nIl proposto Marco Lastri, che villeggiò nell’autunno del \n1774 nella villa del Mocale nei contorni di Marcialla, \nscrisse una lettera odeporica vertente su questa porzione \ndi Val d’Elsa, nella quale leggesi una bella descrizione \ndella casa di campagna dov’egli fu accolto, decantando la \nsua situazione in guisa da gareggiare non solo con la villa \ndi Lonchio del Magalotti, ma con quella Cumana di \nCicerone, con la Mantovana di Virgilio, e con la \nTiburtina di Orazio. \nLa parrocchia di S. Maria a Marcialla, già a Pogna, nel \n1833 contava 625 abitanti.",
    "original_title": "MARCIALLA",
    "page": 37,
    "slug": "marcialla",
    "byte_offset": 212967
  },
  {
    "context": "nell’Isola di Elba.",
    "title": "MARCIANA",
    "body": "– Sebbene sotto questo \nnome esistano due paesi (Marciana alla Marina e \nMarciana di Poggio) e quantunque maggior popolazione \ne maggiore industria s’incontri alla Marina di Marciana, \npure il capoluogo della comunità e la residenza del \ngiusdicente è nel paese di Marciana di Poggio, dipendente \ndal governo politico e militare di Portoferrajo nella \nDiocesi di Massa marittima, già di Populonia, \nCompartimento di Pisa. \nLa Terra di Marciana di Poggio è situata sopra il fianco \noccidentale del granitico Monte Capanna, un miglio e \nmezzo a libeccio della Marina di Marciana, circondato da \nspesse piante di castagni e di lecci. \nMarciana di Poggio è assai ben popolato, non però bello, \nne ben fabbricato, cui concorre a renderlo tetro il cupo \ncolore del pietrame scavato dal grande scoglio di quel \nmonte di granito, e le case serrate fra anguste e tortuose \nvie. \nAltronde il villaggio della Marina di Marciana è aperto in \nguisa che quasi tutte le sue abitazioni, o sono fabbricate \nlungo la spiaggia con qualche breve strada traversa, \noppure piantate a piè del monte poco lungi dal lido che i \nMarcianesi dominano dalla sovrastante costa, dove \nprospera l’ulivo, e vive a cielo scoperto la palma \ndattilifera, a poca distanza dalle piante indigene del nostro \nAppennino. \nVi abbisogna di un genio trascendente, dirò con uno \nspiritoso scrittore, il quale visitò l’Elba al principio di \nquesto secolo, vi abbisogna di un genio trascendente per \nisbrogliare il caos delle favole che occupano le prime \npagine dell’istoria dell’Elba, privi, come siamo, di una \nserie di fatti autentici, e capaci di dimostrare la veracità di \nalcuni racconti esenti da imposture, molti dei quali, \n\ndisgraziatamente fornirono misera messe alla bonomià di \nalcuni scrittori. \nSe infatti le pagine della storia sulle vicende politiche \ndell’Isola d’Elba possono dirsi quasi che vuote, appena un \nnonnulla vi sarebbe da indagare relativamente alla storia \nmunicipale di Marciana, stata per tanti secoli dipendente \ndalla signoria degli Appiani, poi dei Buoncompagni \nLudovisi principi di Piombino. \nScarsissimi essendo i materiali che può offire Marciana \nalla storia civile, ci limiteremo a dire, che fu questo il \npaese più industrioso, più marino e più popolato fra quelli \ndell’Isola dell’Elba stati soggetti ai principi di Piombino; \nindustrioso non tanto per trar profitto dal suolo che \nappartiene alla sua comunità, ma ancora per andare a \ndissodare quello deserto e incolto della vicina isola di \nPianosa; paese poi marino al segno da ritrarre profitto \ndalla navigazione, dalla pesca e dalla costruzione di \nbastimenti, talchè si può dire che la marina di Marciana \nsia il piccolo Livorno dell’Elba. \nNel 1799 i Marcianesi divennero al pari degli altri Elbani i \nsudditi della Rep. francese, ma furono anche i primi fra \nquegl’isolani a innalzare la bandiera della rivolta, per \ncorrere armati ad assediare le truppe di Francia in \nPortoferrajo; siccome non furono degli ultimi a gioire per \nla fortunata consegna di tutta l’Elba al paterno governo di \nFerdinando III Granduca di Toscana. – Vedere ISOLA \nDELL’ELBA. \n \nQUADRO della Popolazione di MARCIANA DI POGGIO \ne MARCIANA DI MARINA all’anno 1833, divisa per sessi \ne per stati. \n \nNome del luogo: Marciana di Poggio \nImpuberi maschi 240; femmine 260; adulti maschi 224, \nfemmine 234; coniugati dei due sessi 670; ecclesiastici dei \ndue sessi 8; numero delle famiglie 333; totalità della \npopolazione 1636. \nNome del luogo: Marciana di Marina \nImpuberi maschi 316; femmine 233; adulti maschi 290, \nfemmine 279; coniugati dei due sessi 666; ecclesiastici dei \ndue sessi 10; numero delle famiglie 381; totalità della \npopolazione 1794. \n \nComunità di Marciana. – Non si conosce la dimensione \nsuperficiale del territorio di questa comunità, per quanto \nsia stata calcolata approssimativamente a 36 miglia \nquadrate toscane. Nè vi è ragione economica di affrettare \nuna tale operazione, mentre gli abitanti dell’isola dell’Elba \nal pari di tutte le altre soggette al dominio Granducale \nvanno esenti dall’imposizione prediale. \nDirò solamente che Marciana abbraccia nella sua \ngiurisdizione tutta la parte occidentale dell’Isola, a partire \ndal alto meridionale dal capo di Fonza, e girando verso \nponente intorno alla costa dell’Elba per rivolgersi di là a \nsettentrione e superare da questo lato il capo S. Andrea, \nquindi piegando a levante rasentare la marina di Marciana, \nal di la della quale prosegue il giro della costa intorno al \ngolfo di Procchio e di Viticcio sino alla punta \ndell’Acquaviva, dove sottentra il territorio della Comunità \ndi Portoferrajo. \nDentro terra Marciana confina con due comunità; cioè con \nquella di Porto Longone dalla parte australe, a partire dalla \n\n\n\ntorre di Barbatoja dove termina la comunità di Porto \nFerrajo e si dischiude la vallecola di S. Martino. Di là \npercorrendo le creste de’poggi, si dirige al capo di Fonza \nsulla costa meridionale. Dal alto poi orientale il territorio \ndi Marciana fronteggia con quello di Porto Ferrajo, col \nquale scende dalla torre di Barbatoja per il poggio delle \nCeppete, il quale separa a ponente la vallecola di S. \nMartino dal golfo Viticcio fino a che giunge alla punta \ndell’Acquaviva sul mare settentrionale. \nIl monte più elevato dell’Elba è quello di Capanna o \nCapanne, compreso intieramente nel territorio di \nMarciana. La sua altezza assoluta è di br. 1745 sopra il \nlivello del Mediterraneo in cui immerge la base. \nIn tutto questo spazi di suolo, per la massima parte \nmontuoso, poche ma limpidissime fonti si mantengono \nperenni. \nLa struttura e qualità del terreno che cuopre il distretto di \nMarciana, fornisce un bel campo ai cultori delle scienze \nnaturali e specialmente della geologia. \nGià all’Articolo dell’ISOLA d’ELBA (VOL. II pag. 588) \nebbi occasione di rammentare due diligenti lavori \npubblicati dal Prof. Paolo Savi; uno sotto il mo desto titolo \ndi Cenno sulla costituzione geologica dell’Isola dell’Elba, \ne l’altro, di Memoria sulla miniera di Rio. \nIn quest’ultima memoria il Prof. Savi ne avvisò, che il \ngruppo dei colli o monticelli, sui quali dal lato orientale fu \ntracciato il confine del territorio di Marciana con quello di \nLongone e di Portoferrajo, e che costituisce la porzione \nmedia dell’Isola dell’Elba, è formato per lo più da \nmacigno e di granito; che la parte occidentale dell’isola, \ndove sorge la conica montagna di Capanna, consiste nella \nmassima porzione in terreno granitico; che questa estesa \nformazione vedesi in varie località a guisa di filoni \npenetrata nelle rocce serpentinose; mentre queste ultime \nproducono lo stesso effetto con le rocce di macigno \nspecialmente dal lato che si avvicina alla porzione \norientale dell’isola. – Sulle falde però del monte \nCapanna, tanto alla marina di Marciana, così intorno al \ngolfo di Procchio, quanto ancora nell’opposto lido fra il \ngolfo di Campo e quello di Barbatoja, si trovano delle \nmasse serpentinose e delle rocce di calcarea traslucida \nlamellare (marmo bianco) penetrate da filoni di una \nspecie di gneis e di granito. – Uno di tali esempi il più \nevidente fra quelli dal Savi osservati nell’Isola per \nassicurare chiunque dell’iniezione granitica dentro il \nserpentino, vedesi specialmente per la via che dalla \nmarina di Campo sale a S. Pietro in Campo. Costà a metà \ndella salita trovasi infatti una roccia serpentinosa \nreticolata da una sostanza candida opaca, fra mezzo alla \nquale compariscono de’filoni granitici, che si diramano e \nsuddividono in guisa che vanno gradatamente a perdersi \nnelle rilegature di sopra accennate. Visibilissima e \nsingolare apparisce l’alterazione prodotta dal granito nel \nserpentino che gli è a contatto, ad anche nei frammenti \nrimasti ivi racchiusi e inviluppati, fra S. Ilario e la marina \ndi Campo. Imperocchè quel serpentino trovasi convertito \nin una bella roccia nacritica , untuosa al tatto, di un colore \ne di un lustro argentino, tendente al giallo dorato, talvolta \nall’ulivastro. La quale roccia ridotta facilmente in polvere \nsi vende da quegli abitanti come renino per impolverare lo \nscritto. \nAnche alla marina di Marciana presso la casetta della \n\nsanità, dove sorge il piccolo promontorio l’Uomo , si \ntrovano dei filoni di granito contenenti grossi cristalli di \nfeldspato e iniettati dentro le masse ofiolitiche, che \ncostituiscono il piccolo promontorio; mentre nel lato \nopposto dell’Isola, sulla scogliera detta la punta de’Cavoli \nvedesi il granito penetrato nella roccia marmorea \nlamellare. Un miglio toscano circa a ponente del posto \nde’Cavoli sulla costa del Secheto possono vedersi gli \navanzi delle lavorate e abbandonate colonne e architravi \nnelle cave state aperte dai Romani, e per un tempo \nriattivate dai Pisani, costà dove affacciasi un granito di \nelementi minuti con piccoli cristalli feldspatici, \nricchissimo di mica. \nA Caubbio sul monte del Coccolo il granito è pieno di \npiccole turmaline disposte in stelle e in dendriti. Ma il \nluogo prediletto ai raccoglitori dei minerali dell’Elba è il \nmonte di S. Piero in Campo; poichè qua il granito più che \naltrove vedesi attraversato da estese rilegature o filoncini \nd quarzo, larghi talvolta due in tre pollici. È altresì in \ncoteste rilegature dove si riscontrano delle geodi \nbrillantissime, nelle quali la forza di cristallizzazione forse \nfu più libera nell’agire, e dove apre che siansi stabiliti \ndiversi centri di attrazione tendenti a isolare varii elementi \ndel granito, e così prender la loro respettiva figura \ngeometrica. Per tal modo si può facilmente concepire \ncome nelle geodi granitiche si trovino impiantati perfetti \ncristalli di feldspato, di turmalina, d’acque marine di vario \ncolore, di mica argentina, di quarzo, di granato, di \nlepidolite, ecc. \nIn quanto ai prodotti del suolo è cosa facile a comprendere \nche un terreno, per la maggior parte massivo, montuoso e \nscarso di acque fluenti, non può essere, come non lo è di \nfatto codesto di Marciana, molto ubertoso, con tutto che \ncostà si veggano prosperare le piante più disparate e di \ndiverse regioni; mentre si trovano la palme dell’Affrica, le \nagave dell’America ed i fichi dell’India vivere e fiorire \nquasi a contatto del castagno e del leccio appenninico. La \nvite però, che ama di sua natura le rupi, prospera costà al \npari che in tutta la montuosa isola dell’Elba. – Dopo il \nvino il maggior prodotto è quello delle castagne, e dei \npascoli, i quali ultimi riescono saporitissimi, e le mandre \ncui prestano nutrimento, danno latticini squisiti e delicati. \nLa raccolta delle granaglie è necessariamente scarsissima, \ned i Marcianesi con gli abitanti di Campo per \nconsuetudine inveterata costumavano di recarsi \nannualmente a dissodare le incolte deserte terre della \nvicina isola di Pianosa per seminarvi un trecento staja di \ngrano mediante un tenue censo, che essi pagavano al \nprincipe; e ciò fino all’anno 1835, in cui sottentrò nel fitto \ngenerale di quell’isola il Cav. Stichling. – Vedere ISOLA \ndi PIANOSA. \nIl monte Capanna, massimamente nei posti coperti di \nboschi, suol fornire al cacciatore delicate prede di volatili \ne di quadrupedi, fra i primi le pernici, fra i secondi lepri e \nconigli, e li scojattoli; ma un maggior prodotto ai \nMarcianesi viene somministrato dal mare specialmente \nnella pesca delle acciughe e dei tonni, l’ultima dei quali \nsuol riescire copiosa nel golfo di Procchio. \nIl cabotaggio da Marciana in Corsica a Livorno, a Porto S. \nStefano, a Civitavecchia ecc., la costruzione dei piccoli \nlegni, non che le escavazioni e trasporto del minerale di \nRio a quella spiaggia, sono le principali industrie che \n\n\n\ndanno modo di camp are la vita al popolo di Marciana. \nQuesta comunità mantiene un medico nel capoluogo e un \nmedico chiriurgo a S. Ilario e S. Pietro in Campo. \nRisiede in Marciana il potestà dipendente nel politico e \nnel criminale dal governatore di Portoferrajo; dove si \ntrova la cancelleria comunitativa con l’uffizio di esazione \ndel registro e la conservazione delle Ipoteche. La ruota è a \nPisa. \n \nSTATO della Popolazione della Comunità di MARCIANA \ndi una sola epoca (anno 1833). \n \n- nome del luogo: Campo alla Marina, titolo della chiesa: \nS. Pietro (Arcipretura), diocesi cui appartiene: Massa \nMarittima (già Populonia), numero degli abitanti: 1057 \n- nome del luogo: Campo (S. Ilario in), titolo della chiesa: \nS. Ilario (Arcipretura), diocesi cui appartiene: Massa \nMarittima (già Populonia), numero degli abitanti: 606 \n- nome del luogo: Marciana alla Marina, titolo della \nchiesa: S. Chiara (Rettoria), diocesi cui appartiene: Massa \nMarittima (già Populonia), numero degli abitanti: 1794 \n- nome del luogo: Marciana in Poggio , titolo della chiesa: \nS. Caterina (Arcipretura), diocesi cui appartiene: Massa \nMarittima (già Populonia), numero degli abitanti: 1636 \n- nome del luogo: Poggio, titolo della chiesa: S. Niccolò \n(Pieve), diocesi cui appartiene: Massa Marittima (già \nPopulonia), numero degli abitanti: 807 \n- Totale abitanti anno 1833 n° 5900 \n \n- Diocesi cui appartengono: tutta l’Isola dell’Elba \ndipende dal vescovo di Massa Marittima, già di \nPopulonia.",
    "original_title": "MARCIANA",
    "page": 38,
    "slug": "marciana",
    "byte_offset": 216672
  },
  {
    "context": "nel Val d’Arno pisano.",
    "title": "MARCIANA e MARCIANELLA",
    "body": "– Due casali, che costituivano una volta due comunelli \n(Marciana maggiore e Marciana minore) da lunga età \nriuniti in un solo popolo (S. Michele a Marciana) nel \npiviere di S. Casciano a Settimo, Comunità e mezzo \nmiglio toscano a ponente-libeccio di Cascina, \nGiurisdizione di Pontedera, Diocesi e Compartimento di \nPisa. \nTrovasi in pianura fra la strada Regia fiorentina e li rio \ndel Pozzale, in una contrada attraversata dal fosso detto il \nNugolajo di Marciana . – All’Articolo CASCIANO (S.) a \nSETTIMO si fece menzione di un istrumento dell’anno \n970, col quale Alberico Vesc. di Pisa cedè a titolo di \nenfiteusi la metà delle possessioni spettanti alla pieve di \nS. Casciano a Settimo, compresa la metà delle decime \ndovute dalle ville e popoli del piviere, fra le quali ville si \ntrovava fino d’allora questa di Marciana. – Vedere \nCASCIANO (S.) a SETTIMO. \nFra le carte appartenute al Mon. di S. Marta a Pisa, varie \ndel secolo XIV rammentano i due comunelli di Marciana \nmaggiore e minore. \nLa chiesa di S. Michele a Marciana era segnata nei \nregistri delle chiese pisane de 1277 e del 1372. – Una \nparte del suo popolo nel 1424 fu annesso a quello di S. \nAndrea del Pozzale. – Vedere POZZALE. \nLa parrocchia di S. Michele a Marciana maggiore e \nminore nel 1551 noverava 205 abitanti, nel 1745 ne aveva \n452, e nel 1833 contava 629. \n\n \n###ARTICLE### \nT:MARCIANO nella masse di città di Siena.\nC:\nB:– Contrada \nsuburbana fuori della porta Camullia, con chiesa \nparrocchiale (SS. Pietro e Paolo) nel vicariato \necclesiastico di Casciano, Comunità delle Masse di Città, \nGiurisdizione Diocesi e Compartimento di Siena, da cui la \nchiesa di Marciano è un miglio a maestro. \nLa contrada di Marciano abbraccia una delle più amene \ncolline del suburbio di Siena, essa è percorsa a levante \ndalla strada Regia fiorentina, mentre sul fianco opposto ha \norigine il torrente Tressa , che insieme col ruscello Pescaja \nrode le sue balze cretose, zeppe di conchiglie \nmicroscopiche, di ammoniti, di nummuliti e di altre specie \ndi fossili marini. \nFu opinione dello storici Ugurgeri, che in questa contrada \navesse i natali il celebre Domenico Beccafumi, detto il \nMecherino, mentre altri col Gigli diedero a questo pittore \nper patria il casale di Ancajano sulla Montagnuola di \nSiena. \nNon mi confonderò a ricercare per qual capriccio il \nfondatore di un palazzone sulla strada Regia fiorentina fra \nMarciano e Siena ponesse nella facciata il titolo che ivi \ntuttora si legge: Palatium Turcorum; nè per qual cagione \nil volgo lo chiami il Palazzo de’Diavoli; nè dirò se la \ncollina di Marciano traesse il nome da un’antica chiesa \ncostà esistita sotto l’invocazione di S. Marciano , stata un \ntempo di padronato dei nobili di Staggia e Strove che dalla \npatria e dalla legge che professavano presero il casato di \nFranzesi. Dirò bensì che uno di quei dinasti, Tegrimo \nfiglio del conte Ildebrando e della contessa Ava, per atto \npubblico del 29 aprile 994, assegnò a titolo di dono \nnuziale (morgincap) alla sua sposa Sindrada figlia di \nGuido Visconte sanese la quarta parte delle corti e castella \nche egli possedeva nei contadi di Siena, di Volterra, di \nFiesole e di Firenze. Fra le quali corti e castella trovansi \ncomprese Staggia con la sua chiesa di S. Maria, il Castello \ndi Strove con la chiesa di S. Martino, la corte e castello di \nCellole, la corte e chiesa di S. Marciano , ecc. (ARCH. \nDIPL. FIOR. Carte della badia di S. Eugenio al \nMonastero .) \nPiù chiaramente appellano a questo Marciano sulla Tressa \ndue carte appartenute alla badia di Passignano; una delle \nquali, dell’ottobre 1042, tratta della concessione a livello \nfatta in Siena da Teuzzo abate della badia di S. Antimo in \nValle Starzia a Domenico detto Bernuccio del fu \nBernardo, di un pezzo di terra appartenente alla \nprenominata badia, posta in luogo detto Clarena, \nconfinante con Marciano e col fiume Tressa , mediante \nl’annuo canone di otto denari da pagarsi all’abate di S. \nAntimo, o a chi per esso nella città, o nel borgo di Siena . \n– Con altro istrumento dell’ottobre 1102 Giovanni del fu \nErotildo da Linari, previa licenza del conte Uguccione di \nSiena, dona alla badia di Passignano la terza parte di un \nmanso (piccolo podere) posto nel luogo di Marciano. \n(ARCH. DIPL. FIOR. Carte della badia di Passignano). \nNel 1349 Marciano aveva il suo sindaco comunitativo. – \nNel 1565 fu incorporata alla sua chiesa parrocchiale quella \ndi S. Antonino di Fonte Becci e poi l’altra di S. Martino a \nQuarto. Fino al 1777 il comunello di Marciano fece parte \ndella comunità del Terzo di Camullia, tolta di mezzo dal \nmotuproprio del 2 giugno di detto anno, quando i suoi \n\n\n\npopoli furono repartiti fra il Terzo delle Masse di Città, e \nil Terzo delle Masse di S. Martino. – Vedere MASSE \ndella CITTA’ di SIENA. \nMarciano dà il nome alle varie ville signorili, e grandiosi \npalazzi di campagna. Tali sono la bella villa di Marciano \ndella casa Spannocchi, il magnifico palazzo già Corti, ora \nGori, la villa Borzacchini, ora Staderini, i casini Alberti, \nBorghesi, quello edificato dall’inglese Griufield, chiamato \nil Belvedere di Marciano, ecc. \nIl suolo di Marciano, per la ricchezza dei prodotti \nantidiluviani che contiene è caro ai geologi ed ai \nnaturalisti, come quello che fornisce copiosa messe, ai \ncultori della conchiliologia fossile. \nLa parrocchia de’SS. Pietro e Paolo a Marciano nel 1833 \nnoverava 421 abitanti.",
    "original_title": "MARCIANA e MARCIANELLA",
    "page": 40,
    "slug": "marciana-e-marcianella",
    "byte_offset": 230023
  },
  {
    "context": "",
    "title": "MARCIANO o MARCIANA nel Val d’Arno sopra Firenze",
    "body": "– Casale che ebbe chiesa non parrocchiale (S. \nNiccolò) da lunga età diruta, ed il cui popolo fu annesso a \nquello di S. Stefano a Torri, nel piviere, Comunità e circa \nmiglia toscane 2 e 1/2 a ponente di Rignano, \nGiurisdizione del Pontassieve, Diocesi di Fiesole, \nCompartimento di Firenze. \nRisiede sul fianco orientale del poggio di Torre a Cona, o \ndi S. Donato in Collina. \nIn questo casale sino dal secolo XI avevano podere i \nmonaci Vallombrosani di Coltibuono, i quali furono \nanche i patroni della chiesa di S. Niccolò a Marciana. \nFra le varie pergamene di quella badia, ne citerò una del \nmarzo 1139 scritta in S. Niccolò a Marciana nel piviere di \nS. Leolino a Rignano. Trattasi di una confessione fatta da \nRustico di Giovanni e da Ingalasia di Giovanni Ugolino \nsua consorte, dichiarando di aver ricevuto a mutuo soldi \n26; per la qual somma essi diedero in pegno al monastero \ndi S. Lorenzo di Coltibuono due pezzi di terra posti in \nluogo detto Marciano , o Marciana nel piviere di Rignano. \nCon altro istrumento della stessa provenienza, rogato \nparimente in questo luogo di Marciana li 10 marzo 1157, i \nconiugi Broccardo di Giov. e Tivizia di Rinaldo \nvenderono ad Alberto Nelli prudentissimo converso e \nrettore di Marciana, che comprava per il suo Mon. di \nColtibuono, tutte le terre che i venditori suddetti \npossedevano nella corte di Rignano, in Marciana, e \naltrove, ricevendone il prezzo in lire tre di buoni denari \nlucchesi. (ARCH. DIPL. FIOR. Loc. cit.) \nAnche un istrumento della badia di Vallombrosa, del \nfebbrajo 1146, fu scritto presso la chiesa di S. Niccolò del \nprato a Marciana. (ARCH. DIPL. FIOR. loc. cit.)",
    "original_title": "MARCIANO o MARCIANA nel Val d’Arno sopra ",
    "page": 41,
    "slug": "marciano-o-marciana-nel-val-d-arno-sopra-firenze",
    "byte_offset": 235550
  },
  {
    "context": "",
    "title": "MARCIANO nel Val d’Arno casentinese",
    "body": "– Castelletto \ncon parrocchia (S. Donato) nella Comunità Giurisdizione \ne circa 4 miglia toscane a settentrione di Bibbiena, \nDiocesi e Compartimento di Arezzo. \nSiede sopra un risalto di poggio, cui bagna i piedi a \nlevante il torrente Gressa, e a ponente la fiumana \ndell’Archiano, mente framezzo ad essi passa il fosso di \nCarlese che nasce nel poggio medesimo di Marciano. \nQuesto castelletto è rammentato nella donazione alla \nbadia di Prataglia fatta nel 1008 da Elemberto o \nAlamberto vescovo di Arezzo, il quale fra le altre cose \n\ndonò alla badia di Prataglia un manso , o piccolo podere, \nsituato presso il castello di Marciano. \nVi ebbero signoria i conti Ubertini, uno dei quali nel 1131, \nstando nel suo Castello di Marciano, fece una donazione \ndi beni alla badia di Agnano in Val d’Ambra. – Marciano \napparteneva a Ciapettino degli Ubertini quando si \nsottomise per la seconda volta, sotto gli 11 novembre \n1402, alla Rep. fiorentina. \nNel 1386 la Signoria di Firenze comandò che la rocca di \nMarciano, insieme con altri fortilizi del Casentino, \nvenissero disfatti come inutili alla Repubblica. \nIl popolo di S. Donato a Marciano nel 1833 contava 209 \nabitanti.",
    "original_title": "MARCIANO nel Val d’Arno casentinese",
    "page": 41,
    "slug": "marciano-nel-val-d-arno-casentinese",
    "byte_offset": 237265
  },
  {
    "context": "",
    "title": "MARCIANO in Val di Chiana",
    "body": "– Castello capoluogo di \ncomunità, con chiesa plebana (SS. Andrea e Stefano) nella \nGiurisdizione di Lucignano, Diocesi e Compartimento di \nArezzo. \nRisiede sull’altipiano situato fra l’Esse e il Canal maestro \ndella Chiana, nel gr. 29° “27’ longitudine e 43° 18’ 5” \nlatitudine a un’altezza di 560 br. sopra il livello del mare \nMediterraneo; 14 miglia toscane a libeccio di Arezzo, 6 a \nponente-maestrale di Castiglion fiorentino, 15 a maestr. di \nCortona, 20 a settentrione di Monte Pulciano, 3 a grecale \ndi Lucignano, e miglia toscane 4 e 1/2 a scirocco del \nmonte S. Savino. \nEbbe podere in Marciano la Badia di S. Quirico delle \nRose, o a Nasciano, sino dal 1084 per donazione ad essa \nfatta in quest’anno. – Vedere BADIA di S. QUIRICO \ndelle ROSE, e ANNAL. CAMALD.) \nDi maggior entità fu un’altra donazione che fece in \nArezzo nel 1181, di febbrajo, un tale Rolandino di \nMambilia a favore del capitolo di quella cattedrale, cui \ncedè tutti i beni che egli possedeva nel Castello e distretto \ndi Pilli, a Dorna, in Marciano e sua corte, a Nasciano, al \nPozzo , in Colle Winildi, e nel castello di Civitella, con \nl’onere al detto capitolo di pagare 10 soldi per ciascun \nsacerdote delle quattro pievi, in cui erano compresi i \nprenominati castelli; e di dare 20 soldi a quello della pieve \ndi S. Maria in Arezzo. \nCotesta pia offerta fu confermata ai canonici della \ncattedrale aretina con privilegio dell’Imp. Arrigo VI dato \nin Siena l’8 di ottobre 1191, (LETT. CRIT.-STOR. di un \nARETINO, e ARCH. della CATTEDR. di AREZZO). \nAll’articolo GELLO o AGELLO di Val di Chiana, e \nFRATTA di FOJANO o di WINILDO , fu detto che l’antica \npieve di Marciano portava il titolo di S. Pietro in Agello, o \na Ficareto. Ora aggiungerò che alla stessa località ne \nrichiama una piccola chiesa situata un quarto di miglio a \nmaestr. di Marciano, la quale chiesuola conserva tuttora il \nvocabolo di Pievina. \nLa pieve di S. Pietro in Agello, o di Ficareto nei secoli \nintorno al mille aveva sottoposte alla sua giurisdizione \nsette chiese; 1 SS. Biagio e Prospero a Montagnano , 2 SS. \nMichele e Lucia a Cesa , 3 S. Stefano a Marciano, 4 S. \nAndrea al Pozzo (ora riunita alla pieve attuale), 5 S. Maria \ndi Gaggiolo (ignota), 6 S. Clemente alla Fratta Ranucci \n(perduta), 7 S. Giorgio a Cerreto (idem). \nAttualmente la pieve de’SS. Adrea a Stefano a Marciano \nha solo due cure suffraganee; cioè S. Bartolommeo a \nBadicorte, e S. Prospero a Montagnano. – La parrocchiale \n\n\n\nde’SS. Michele e Lucia a Cesa fu eretta in battesimale dai \nsuoi patroni e signori, che sono i vescovi di Arezzo. La \nchiesa plebana di Marciano è ampia, divisa in tre navate \ncon cinque altari per parte. Essa fu restaurata nel 1750, \ncome apparisce da un’iscrizione stata murata nell’interna \nfacciata della chiesa, sotto il vescovo Carlo Filippo \nIncontri. \nLa pieve con la canonica e poche altre case contigue sono \ncomprese nel circuito del castello di Marciano. Di questo \nfortilizio parlarono più volte gl’istorici, allorchè nel 1384 \ngli abitanti di Marciano, trovandosi tra quelli del contado \naretino venduti ai Fiorentini, innanzi di rendersi ai nuovi \npadroni vollero vederli armati sotto le mura. Dopo la qual \nprova i Marcianesi, nel giugno del 1385, chiesero ed \nottennero favorevoli patti dal Comune di Firenze, fra i \nquati l’esenzione dalle angarie che erano stati soliti pagare \nsotto il dominio dei Tarlati. Fra i privilegj accordati fuvvi \nanche quello di conservare a Marciano la propria \ngiurisdizione civile, che poi nel 1417 venne riunita alla \npotesteria di Fojano. (ARCH. delle RIFORMAGIONI di \nFIRENZE.) \nNel 1439 questo castello fu occupato ostilmente dal \ncapitano di ventura Bernardino della Carda, cui venne ben \npresto ritolto dalle armi della Rep. fiorentina. \n(BUONINSEGNI, Istor. Fior.) \nÈ celebre più che altro Marciano di Val di Chiana per la \nbattaglia accaduta nelle sue vicinanze, il dì 2 agosto 1554, \nfra l’esercito Austro-Ispano-Mediceo e quello Franco-\nSanese, battaglia che decise della esistenza politica della \nRep. di Siena, acquistata da Cosimo I allora duca di \nFirenze. Il qual principe in memoria di si fortunata \nventura non solamente con suo mutuoproprio del 15 \ngennajo 1554 (stile fiorentino) restituì ai Marcianesi le \nantiche esenzioni, ma volle che s’innalzasse in Firenze sul \nquadrivio di S. Felice in Piazza una colonna di marmo, \nstata di corto tolta di là dal Granduca felicemente \nregnante; a finalmente comandò a Bartolommeo \nAmmannato che edificasse in mezzo al campo di \nbattaglia, detto il campo di Scannagallo , un tempio \nrotondo, che tuttora vi resta, sotto il titolo di S. Vittoria. \nNei contorni di Marciano si sono scoperte di quando in \nquando anticaglie etrusche e romane, fra le quali fece \nclamore un ipogeo trovato nel 1830, o poco prima, con \nmolti vasi di etrusco nome, e con pregevoli ornamenti \nmuliebri d’oro e di pietre preziose insieme ad una statua \nmarmorea di non mediocre lavoro. \n \nMOVIMENTO della popolazione del Castello di \nMARCIANO a tre epoche diverse, divisa per famiglie. \n \nANNO 1551: Impuberi maschi -; femmine -; adulti \nmaschi -, femmine -; coniugati dei due sessi -; \necclesiastici dei due sessi -; numero delle famiglie 169; \ntotale della popolazione 764. \nANNO 1745: Impuberi maschi 130; femmine 106; adulti \nmaschi 136, femmine 138; coniugati dei due sessi 258; \necclesiastici dei due sessi 8; numero delle famiglie 146; \ntotale della popolazione 746. \nANNO 1833: Impuberi maschi 161; femmine 154; adulti \nmaschi 223, femmine 231; coniugati dei due sessi 390; \necclesiastici dei due sessi 11; numero delle famiglie 189; \ntotale della popolazione 1170. \n\n \nComunità di Marciano . – Il territorio di questa comunità \noccupa una superficie di 6781 quadrati, dei quali 143 sono \nstati calcolati per corsi d’acqua e strade. – Vi si contava \nnel 1833 una popolazione di 2099 abitanti a ragione di \n254 individui per ogni miglio toscano quadr. di suolo \nimponibile. \nIl territorio di Marciano confina con quello di altre cinque \ncomunità. – Dal lato di levante costeggia mediante l’alveo \ndel Canal maestro della Chiana, andando da ostro a \nsettentrione contro acqua, da primo con il territorio \ncomunitativo di Castiglion fiorentino, quindi per \nbrevissimo tragitto con quello della Comunità di Arezzo, \nsino a che abbandona quest’ultima comunità e lascia il \nCanal maestro a levante per voltar faccia a settentrione. \nDa questo lato trova il territorio del Monte S. Savino; col \nquale dirigesi per la via detta S. Giovanni, o di Viallesi, \nsino alla sua incrociatura con la strada che dal Castello di \nMarciano s’incammina a Montagnano. A cotesto \nquadrivio entra nel braccio che dirigesi a settentrione fino \nal rio di Pozzale, e di là per termini artificiali, variando \ndirezione da scirocco a maestro corre verso le sorgenti del \nFossatone. Quà piegando nuovamente a ponente, ha \nsempre di fronte la Comunità del Monte S. Savino, lungo \nil rio del Fossatone; quindi mediante il fosso del Leprone \nperviene alla via detta de’Barbuti, donde s’inoltra fino alla \nripa sinistra dell’Esse di Fojano. L’alveo di quest’ultimo \nfiumicello serve di confine per quasi due miglia toscane \nfra il territorio di Marciano e quello di Lucignano, al di là \ndel quale dal lato di ostro e di scirocco sottentra il \nterritorio di Fojano per il corso di circa tre miglia e con \nesso quasi sempre fronteggia mediante termini artificiali \nfino al Canal maestro della Chiana, dove ritrova la \nComunità di Castiglion fiorentino. \nFra le strade rotabili che attraversano il distretto di \nMarciano contasi la R. provinciale chiamata \nLongitudinale della Val di Chiana , quella comunitativa \nche dalla Longitudinale si stacca passando per Cesa, a \nMarciano, e Badicorte, oltre molti altri tronchi di strade \ncarreggiabili che guidano dal capoluogo in varie direzioni, \nal Pozzo, a Fojano, sull’Esse, a Lucignano, e a Monte S. \nSavino. \nI principali corso d’acqua che lambiscono i confini di \nquesto territorio sono: a levante, il Canal maestro della \nChiana , e a ponente l’Esse di Fojano, mentre fra i \nmaggiori torrenti che l’attraversano contansi il Leprone, e \nil Fossatone. \nLa struttura fisica del suolo della comunità di Marciano è \ndella natura stessa di quella costituente l’altipiano che \nfiancheggia il Canal maestro della Chiana fra Montagnano \ne Bettolle. Il qual terreno consiste per la massima parte di \nmarna-argillo-cerulea, e di tufo sabbioso, entrambi di \norigine marina sparsi di resti organici fossili, siccome fu \navvertito all’articolo FOJANO Comunità. \nVarso la base però di cotesto alti-piano ridotto a collina, \ntanto verso il Canal maestro, quanto dalla parte dell’Esse \nsottentrano le rocce di trasporto moderno, disposte in \nbanchi più o meno profondi di detritus di rocce \nappenniniche, cioè, di macigno e di calcarea-compatta, \nridotte in minuti ciottoli, in ghiaja ed anche in terra \nvegatabile. Un potente banco di simile ghiaja trovasi sul \nconfine settentrionale del territorio di Marciano alla base \n\n\n\ndel colle di Montagnano, ghiaja che viene impiegata \nutilmente a rifiorire la tante strade carrozzabili di recente \nstate aperte in tutte le direzioni e per tutti i paesi di questa \nvalle risorta fra mezzo alle acque già stagnanti. \nNell’opera di Statistica agraria della Val di Chiana \npubblicata nel 1828 dal Prof. Giuseppe Giulj si trovano \ntante e tali cifre che oggi meriterebbero la pazienza di \nessere rettificate. Avvegnachè nell’anno 1825, nel piccolo \nterritorio comunitativo di Marciano dovevano esistere a \nseconda di quel libro. \n \nPiante di olivi di varia età fra la collina e la pianura, N° \n8.000 \nViti di varia età in collina e in pianura, N° 1.400.000 \nGelsi come sopra, N° 4.320 \n \nIn quanto alla ripartizione del terreno posto in pianura fu \ncalcolato e diviso come aprresso: \n \nTerreno prativo, Quadr. 665 \nTerreno detto seminativo, Quadr. 4.000 \n \nRapporto agli animali da lavoro e da frutto, trovasi il \ncalcolo seguente: \n \nBovi da lavoro, N° 600 \nVitelli, N° 200 \nVacche, N° 250 \nPecore e agnelli, N° 1000 \nCavalli, N° 20 \nCavalle, N° 150 \nSomari, N° 60 \nMajali, N° 150 \n \nCapi, Totale, N° 2430 \n \nIn conseguenza sarebbero vissuti nel 1825 (epoca della \nredazione di quella statistica) nel territorio della Comunità \ndi Marciano 2430 animali domestici. \nNon esistono in Marciano arti nè manifatture, meno \nquelle indispensabili ai bisogni più comuni dell’uomo. \nSpetta al territorio medesimo la vasta tenuta, già contea, \ndi Cesa, e l’antica Corte di Lupone, dove fu fondata la \nbadia omonima, altrimenti appellata Badicorte. – (Vedere \ngli articoli BADICORTE e CESA). \nLa Comunità di Marciano mantiene un medico chirurgo e \nun maestro di scuola elementare. Nel capoluogo si \npraticano due fiere annuali, una nel primo giugno, e l’altra \nnel 15 settembre. \nIl cancelliere comunitativo e l’ingegnere di Circondario \nrisiedono in Fojano; l’ufizio di esazione del Registro in \nLucignano, la conservazione delle Ipoteche e il Tribunale \ndi prima Istanza in Arezzo. \n \nQUADRO della Popolazione della Comunità di \nMARCIANO a tre epoche diverse \n \n- nome del luogo: Badicorte, titolo della chiesa: S. \nBartolommeo (Rettoria), diocesi cui appartiene: Arezzo, \npopolazione anno 1551 n° 764 (con SS. Michele e Lucia a \nCesa e SS. Andrea e Stefano a Marciano), popolazione \nanno 1745 n° 201, popolazione anno 1833 n° 371 \n\n- nome del luogo: Cesa (a), titolo della chiesa: SS. \nMichele e Lucia (Pieve), diocesi cui appartiene: Arezzo, \npopolazione anno 1551 n° 764 (con S. Bartolommeo a \nBadicorte e SS. Andrea e Stefano a Marciano), \npopolazione anno 1745 n° 435, popolazione anno 1833 n° \n- nome del luogo: MARCIANO, titolo della chiesa: SS. \nAndrea e Stefano (Pieve), diocesi cui appartiene: Arezzo, \npopolazione anno 1551 n° 764 (con S. Bartolommeo a \nBadicorte e SS. Michele e Lucia a Cesa), popolazione \nanno 1745 n° 786, popolazione anno 1833 n° 1170 \n- Totale abitanti anno 1551 n° 764 \n- Totale abitanti anno 1745 n° 1422 \n- Totale abitanti anno 1833 n° 2099 \n \n(a) S’ ignora la popolazione della Contea vescovile di \nCesa dell’anno 1551.",
    "original_title": "MARCIANO in Val di Chiana",
    "page": 41,
    "slug": "marciano-in-val-di-chiana",
    "byte_offset": 238499
  },
  {
    "context": "nel Val d’Arno superiore.",
    "title": "MARCIANO (MONTE)",
    "body": "– Vedere MONTE MARCIANO.",
    "original_title": "MARCIANO (MONTE)",
    "page": 43,
    "slug": "marciano-monte",
    "byte_offset": 250761
  },
  {
    "context": "",
    "title": "MARCIANO (SAN)",
    "body": "– Vedere MONTE MARCIANO e MARCIANO delle Masse di Città.",
    "original_title": "MARCIANO (SAN)",
    "page": 43,
    "slug": "marciano-san",
    "byte_offset": 250839
  },
  {
    "context": "(Quasi Martii Ager) in Val di Magra.",
    "title": "MARCIASO",
    "body": "– \nCastello con chiesa parrocchiale (S. Bartolommeo) nella \nComunità Giurisdizione e circa 3 miglia toscane a grecale \ndi Fosdinovo, Diocesi di Massa Ducale, già di Luni-\nSarzana, Ducato di Modena. \nRisiede sopra uno sprone settentrionale dell’Alpe Apuana \ncarrarese, coperto in gran parte da selve di castagni, lungo \nil torrente Bardine, che ne lambisce la base dal alto di \nlevante, mentre a ponente confluisce nel primo il canale di \nPesciola. \nOpinarono alcuni che questo luogo di Marciaso traesse \nl’origine da Q. Marzio console ucciso dai liguri Apuani \nnelle guerre battagliate in Val di Magra; e pensano di \npotere alla località di Marciaso applicare quelle parole di \nT. Livio (Hist. Rom. Lib. XXXIX cap. 12) che dicono: \nnam saltus unde eum ligures fugaverant Martius est \nappellatus. \nHavvi altronde chi tiene quasi per cosa certa, che tale \nsventura accadesse nella selva Marzia sul monte \nCaprione, o promontorio del Corvo, presso il fosso che \ntuttora si appella Canal del Marzo, dove per fino è stato \nasserito, che nel 1777 fu trovato un sepolcro con entro un \nelmo di ferro; un vaso pieno di cenere, ed anche una \nepigrafe del seguente conio: Hic jacet corpus Quintii \nMartii Rom. Coss.! \nFu Marciaso dall’Imp. Federigo I con diploma del 1185 \nconfermato in feudo per una terza parte ai vescovi di Luni; \nla qual porzione quei vescovi diedero in subfeudo a certi \nnobili di Marciaso, cui restò il casato di Cattanei. Ciò \nanche meglio apparisce da un istrumento del 1197, col \nquale Marchesello di Buonaccorso Cattanei , stando in \nSarzana, confessa di ritenere a titolo di feudo la parte del \ncastello di Marciaso spettante al vescovo di Luni nella \nforma e a eguali condizioni di quelle state accordate ai \nsuoi antecessori. \n\n\n\nLa stessa confessione fu ripetuta nel 1226 da Rollando di \nAntonio di Marchesello prenominato. – Era nipote di \nRollando quel Luigino di Gualterio che morì nel 1374, \nsiccome lo dichiara una epigrafe sepolcrale posta da Gio. \nBattista di lui figliuolo al suo sepolcro nella chiesa \nparrocchiale di S. Bartolommeo fuori del castello di \nMarciaso. Dalla quale epigrafe si apprende, che il \nfeudatario Luigino era stato privilegiato dall’imperatore \ncon il titolo di Conte. Dondechè si voleva richiamare alla \nmemoria un diploma dell’Imp. Carlo IV dell’anno 1335, \ncol quale era stata conferita ai nobili Cattanei di Marciaso \nl’onorificenza di Conte, onorificenza che nel 1643 venne \nconfermata dall’Imp. Ferdinando III alla famiglia \nCattanei, allora domiciliata in Sarzana. (TARGIONI, \nViaggi ec. T. IX). \nFrattanto se il feudo di Marciaso spettava per una terza \nparte ai vescovi di Luni, e quindi ai loro subfeudatarj, in \nquanto però agli altri due terzi vi ebbero costante signoria \ni marchesi Malaspina di Fosdinovo del ramo di Spinetta \nduca di Gravina figlio di Galeotto, cui toccò di parte \nMarciaso nella divisione fatta nel 1393 col di lui fratello \nLeonardo, quando Spinetta divenne marchese di \nFosdinovo non che delle ville, castella e territorii \nlimitrofi, come quelli di Pulica, Tendola, Colla, Bardine, \nS. Terenzo, ed altri. – Vedere FOSDINOVO. \nLa parrocchia di S. Bartolommeo a Marciaso nel 1832 \naveva 267 abitanti.",
    "original_title": "MARCIASO",
    "page": 43,
    "slug": "marciaso",
    "byte_offset": 250921
  },
  {
    "context": "nella Valle del Serchio all’oriente di Lucca.",
    "title": "MARCIGLIANO, o MARCILLIANO DI  SEGROMIGNO",
    "body": "– Casale che ha dato il titolo a un antica parrocchia \n(S. Pietro a Marcigliano) con villa signorile annessa, posta \nnel piviere di Segromigno, Comunità e Giurisdizione e \ncirca 5 miglia toscane a settentrione di Capannori, Diocesi \ne Ducato di Lucca, dalla qual città la chiesa di \nMarcigliano è circa 7 miglia toscane a grecale. \nRisiede sul fianco meridionale del monte delle Pizzorne, \nin mezzo a belle coltivazioni di olivi e di vigneti, \ntramezzati da rigogliose selve di castagni. \nLa chiesa di S. Pietro a Marcigliano è di patronato dei \nmarchesi Mazzarosa di Lucca, cui spetta un’annessa \nfattoria. \nFra le antiche memorie relative a questa località citerò \nuna pergamena del 23 giugno anno 909, relativa a un \ncontratto enfiteutico, col quale Pietro vescovo di Lucca \nconcede al prete Stefano figlio del fu Luiprando sino a \nterza generazione una casa massarizia con corte, orto, \noliveti ec. di pertinenza della cattedrale di S. Martino; la \nquale possessione dichiara situata nei confini di \nSugrominio, ubi vocitatur Marcilliano, con l’obbligo al \nlivellario di recare ogn’anno all’episcopio di Lucca dodici \nlibbre d’olio, ecc. (MEMOR. LUCCH. T.V P. III). \nLa parrocchia di Marcigliano per scarsità di rendite nei \nsecoli decorsi fu riunita a quella di S. Andrea a Caprile; \nstante poi l’aumento della dote fattagli dall’attual patrono, \nessa fu di nuovo nel secolo decorso eretta in parrocchiale, \nsiccome avvisa un’iscrizione in macigno posta sopra la \nporta della contigua canonica. \nLa parrocchia di S. Pietro a Marcigliano nel 1832 contava \n210 abitanti. \n \n\n \n###ARTICLE### \nT:MARCIGNANA\nC:(Marciniana).\nB:– Casale spicciolato che \ndà il titolo a una chiesa parrocchiale (S. Pietro), il cui \npopolo costituiva una comunità nel piviere di S. Genesio, \ngià della Diocesi di Lucca, ora cura suburbana della \ncattedrale di Sanminiato, da cui dista circa 3 miglia \ntoscane a grecale nella Comunità e Giurisdizione \nmedesima, Compartimento di Firenze. \nÈ situato in pianura alla destra del fiume Elsa, non molto \nlungi dal suo sbocco in Arno e dal nuovo ponte che lo \ncavalca fra Empoli e Fucecchio. \nAll’Articolo BORGO SAN GENESIO fu detto che la \nchiesa di S. Pietro a Marcignana esisteva fino dal secolo \nXII, mentre trovasi rammentata fra quelle del plebanato di \nSan Genesio in una bolla del 1194 spedita dal Pont. \nCelestino III a Gregorio preposto di detta pieve, oltre di \nche fu inserita nel registro delle chiese della diocesi \nlucchese redatto nel 1260. \nUna delle più antiche rimembranze di questa contrada di \nMarcignana la trovo in un istrumento dell’anno 883, 24 \nmaggio, celebrato nella corte di S. Casciano a Settimo, col \nquale Giovanni vescovo di Pisa concesse con titolo \nd’enfiteusi a un certo Gumberto figlio del fu Libertà di \nFirenze diversi beni che la sua mensa possedeva nel \ndistretto di Quaratiana (Corazzano) in Marciniana, e in \nVico Walari nel piviere di S. Genesio. (MURATOR., Ant. \nM. Aevi. T. III). \nFra le membrane della comunità di Sanminiato, ora \nnell’Arch. Dipl. Fior., havvene una contenente il rogito \nsulla demarcazione dei confini fra il comune di \nMarcignana del distretto di Sanminiato, e quello di \nPagnana del contado fiorentino, fatto nel dì 25 marzo \n1288, di martedì, indizione XV; cioè, il primo giorno \ndell’anno 1288 secondo l’uso di Sanminiato (ossia stile \npisano) e primo giorno dell’anno 1287 secondo lo stile \nfiorentino. \nIl quale atto fu celebrato in Marcignana mentre si \ndesignavano i confini da Ser Giovanni del fu Corso di \nPagnana uffiziale pel Comune di Firenze, e da Ser Guido \ndel fu Bonaventura uffiziale pel Comune di Sanminiato. \nQuattr’anni dopo (5 agosto 1292) nella villa di \nMarcignana fu celebrato un istrumento, relativo alla \nvendita di un pezzo di terra posto nei confini di \nMarcignana in luogo detto al Santo,il quale terreno \nacquistò Ganduccio di Malpiglio da Marzana per lire 25 \ndi denari pisani. \nLa parrocchia di S. Pietro a Marcignana nel 1833 contava \n307 abitanti.",
    "original_title": "MARCIGLIANO, o MARCILLIANO DI ",
    "page": 44,
    "slug": "marcigliano-o-marcilliano-di-segromigno",
    "byte_offset": 254191
  },
  {
    "context": "nella valle tiberina.",
    "title": "MARCIGNANO",
    "body": "– Casale con chiesa \nparrocchiale (S. Michele) nella Comunità già marchesato \ndel Monte S. Maria, dal cui castello è distante circa 2 \nmiglia verso ostro, Giurisdizione di Lippiano, Diocesi di \nCittà di Castello, Compartimento di Arezzo. \nRisiede in un poggio che propagansi a libeccio da quello \npiù elevato del Monte S. Maria, sulla ripa sinistra del \ntorrente Aggia tributario del fiume Tevere. – Vedere \nMONTE S. MARIA. \nLa parrocchia di S. MIchele a Marcignano nel1833 \nnoverava 150 abitanti. \n \n\n\n\n \n###ARTICLE### \nT:MARCIOLA\nC:(Marcillula?) in Val di Pesa.\nB:– Casale con \nchiesa parrocchiale (S. Maria) stata qualche tempo unita a \nquella di S. Michele a Torri, e quindi ristabilita in \nparrocchiale con aggregarvi S. Martino a Torri, nel \npiviere di S. Giovanni in Sugana, Comunità di Casellina e \nTorri, Giurisdizione e circa 5 miglia toscane a ostro-\nscirocco della Lastra a Signa, Diocesi e Compartimento di \nFirenze. \nRiposa sulla sommità dei poggi detti della Romola preso \nalle prime scaturigini del torrente Torri, tributario della \nPesa, e lungo la strada comunitativa che da Scandicci e \nMosciano sale a Marciola per poi scendere di là a S. \nVincenzo a Torri sulla Pesa. \nLa parrocchia di S. Maria a Marciola fu ripristinata per \ndecreto vescovile nel 1792. – Essa nel 1833 contava 240 \nabitanti.",
    "original_title": "MARCIGNANO",
    "page": 44,
    "slug": "marcignano",
    "byte_offset": 258293
  },
  {
    "context": "nel suburbio orientale di Lucca.",
    "title": "MARCO (S.)",
    "body": "– Popolosa \ncontrada che ha preso il vocabolo dal santo titolare della \nsua chiesa parrocchiale, cui fu annesso nel principio del \nsecolo attuale quello della distrutta chiesa di S. Jacopo \nalla tomba, comecchè essa fosse dentro alla città, mentre \nquesta di S. Marco trovasi fuori dei baluardi e degli spalti \nverso grecale, ne molto lungi dal luogo denominato i \nGiannotti davanti a una ubertosissima, bene irrigata e \ndiligentemente coltivata pianura. \nLa parrocchia di S. Marco con l’annessa di S. Jacopo alla \nTomba nel 1832 contava 1162 abitanti e nell’anno 1837 \naveva 1220 abitanti.",
    "original_title": "MARCO (S.)",
    "page": 45,
    "slug": "marco-s",
    "byte_offset": 259642
  },
  {
    "context": "nel suburbio australe di Pisa.",
    "title": "MARCO (S.) DI BORGO, alias ALLE CAPPELLE",
    "body": "– Lungo e popolato sobborgo \nche prende il nome dalla chiesa parrocchiale, e che lo dà \nalla porta S. Marco, altrimenti detta Porta Fiorentina , nel \npievanato della Primaziale, Comunità Giurisdizione \nDiocesi e Compartimento di Pisa. – Vedere PISA. \nLa parrocchia di S. Marco di Borgo ossia alle Cappelle, \nnel 1833 contava 2604 abitanti.",
    "original_title": "MARCO (S.) DI BORGO, alias ALLE CAPPELLE",
    "page": 45,
    "slug": "marco-s-di-borgo-alias-alle-cappelle",
    "byte_offset": 260290
  },
  {
    "context": "nel suburbio a grecale di Firenze.",
    "title": "MARCO (S.) VECCHIO già MARCO (S.) AL  MUGNONE",
    "body": "– Grossa \nborgata, che prende il nome dalla sua chiesa cappellania \ncurata di collazione del capitolo di S. Lorenzo di Firenze, \nnella Comunità Giurisdizione e miglia toscane 2 e 1/2 a \nlibeccio di Fiesole, Diocesi e Compartimento di Firenze. \nIl Borgo di S. Marco Vecchio, situato sulla ripa destra del \ntorrente Mugnone, è attraversato dalla strada provinciale \ndelle Salajole, o Mugellana, fiancheggiato a destra e \nsinistra da belle case di campagna con annessi giardini e \npoderi. \nFu dato a questa chiesa di S. Marco sul Mugnone il \ndistintivo di vecchio dopochè verso il 1300 fu edificata \nfuori del secondo cerchio di Firenze la chiesa di S. Marco \nin Cafaggio, con l’annesso convento dei PP. Domenicani \nGavotti; la qual chiesa fu appellata eziandio di S. Marco \nnovello . \nL’altra di S. Marco vecchio è tanto antica che senza \nl’addotto motivo le si competerebbe una tale \n\ndenominazione, mentre essa da tempo assai vetusto \nappartiene al capitolo della basilica Ambrogiana di S. \nLorenzo. Al quale capitolo il pontefice Niccolò II, \nmediante bolla del 20 gennajo 1058, diretta al priore \nGisone, assegnò in aumento tante terre della misura di 80 \nmoggia, situate fuori dalle mura di Firenze: praeterea \njuxta fluvium Munionis fundus magnus hujus Ecclesiae (S. \nLauretii) proprius, etc. – Molti brevi pontificii posteriori \nalla bolla di Niccolò II, confermarono al capitolo della \nbasilica Ambrogiana la chiesa di S. Marco Vecchio. \nLa parrocchia di S. Marco Vecchio nel 1551 contava sole \n72 famiglie con 328 persone; nel 1745 vi erano 163 \nfamiglie con 739 anime; mentre nel 1833 aveva 1206 \nabitanti.",
    "original_title": "MARCO (S.) VECCHIO già MARCO (S.) AL ",
    "page": 45,
    "slug": "marco-s-vecchio-gi-marco-s-al-mugnone",
    "byte_offset": 260714
  },
  {
    "context": "nella Val di Chiana.",
    "title": "MARCO (S.) IN VILLA",
    "body": "– Contrada \ne parrocchia nel piviere di S. Giovan Battista a Montanare, \nComunità Giurisdizione Diocesi e quasi 2 miglia a ostro \ndi Cortona, Compartimento di Arezzo. \nTrovasi alle falde meridionali del monte su cui siede \nCortona, lungo la strada maestra che staccasi dalla R. \npostale perugina, fra Camuscia e la dogana dell’Ossaja , \nper salire a quella città. \nS. Marco in Villa è una delle parrocchie del così detto \ndipartimento del Piano di Cortona, stata già di patronato \ndel popolo sino dal secolo XV, ma posteriormente per \nalcun tempo conferita dai suoi vescovi, fino a che essa \nritornò di collazione del popolo, nel quale si è conservata \nanche sul declinare del secolo XVIII, divenne del \nPrincipe. – La chiesa di S. Marco in Villa fu rialzata e \nabbellita verso la metà del secolo passato. \nNel 1833 la parrocchia di S. Marco in Villa aveva 524 \nabitanti.",
    "original_title": "MARCO (S.) IN VILLA",
    "page": 45,
    "slug": "marco-s-in-villa",
    "byte_offset": 262435
  },
  {
    "context": "",
    "title": "MARCO (S.) D’ALBERORO",
    "body": "– Vedere ALBERORO.",
    "original_title": "MARCO (S.) D’ALBERORO",
    "page": 45,
    "slug": "marco-s-d-alberoro",
    "byte_offset": 263367
  },
  {
    "context": "",
    "title": "MARCO (S.) A GRAGLIANA",
    "body": "– Vedere GRAGLIANA e CAMPOLEMISI.",
    "original_title": "MARCO (S.) A GRAGLIANA",
    "page": 45,
    "slug": "marco-s-a-gragliana",
    "byte_offset": 263418
  },
  {
    "context": "",
    "title": "MARCO (S.) A MONCIONI",
    "body": "– Vedere MONCIONI nel Val d’Arno superiore.",
    "original_title": "MARCO (S.) A MONCIONI",
    "page": 45,
    "slug": "marco-s-a-moncioni",
    "byte_offset": 263484
  },
  {
    "context": "",
    "title": "MARCO (S.) A POPPI",
    "body": "– Vedere POPPI.",
    "original_title": "MARCO (S.) A POPPI",
    "page": 45,
    "slug": "marco-s-a-poppi",
    "byte_offset": 263561
  },
  {
    "context": "",
    "title": "MARCO (S.) A SOVIGLIANA",
    "body": "– Vedere MARCO (VILLA DI SAN).",
    "original_title": "MARCO (S.) A SOVIGLIANA",
    "page": 45,
    "slug": "marco-s-a-sovigliana",
    "byte_offset": 263604
  },
  {
    "context": "",
    "title": "MARCO (S.) A VILLALBA",
    "body": "– Vedere VILLALBA.",
    "original_title": "MARCO (S.) A VILLALBA",
    "page": 45,
    "slug": "marco-s-a-villalba",
    "byte_offset": 263668
  },
  {
    "context": "in Val d’Era.",
    "title": "MARCO (VILLA DI SAN), detta anche il  PALAZZETTO DI S. MARCO",
    "body": "– Conserva \nquesta villa il nome del titolare di un’antica pieve (S. \nMarco a Sovigliana) attualmente convertita in una \ncappella con fattoria e casa signorile posta in mezzo ai \n\n\n\npoderi che furono della soppressa pieve, ora della mensa \nvescovile di Sanminiato, nella parrocchia di Cevoli, \nComunità Giurisdizione e miglia toscane 3 e 1/2 a levante \ndi Lari, Diocesi di Sanminiato, già di Lucca, \nCompartimento di Pisa. \nÈ situata a un quarto di miglio dalla fiumana Cascina che \nle scorre a ponente, a poca distanza dalla strada rotabile \nche da Cavoli guida al paese di Santo Pietro. \nEra questa pieve sotto il titolo di S. Maria e S. Giovan \nBattista, sita loco Siviliano, quando il vescovo Corrado, \nmediante istrumento rogato in Lucca li 18 luglio del 939, \nper conto di detta chiesa plebana ricevè da Berolfo del fu \nOrfo varie partite di terreni della misura di 14 moggia a \nseme, cedendo invece altre terre di essa pieve, fra le quali \nun prato di 3 moggia e 7 staja, altro pezzo di terra della \nmisura di 4 moggia e 8 staja confinante con la carbonaja e \nla fossa del castello dello stesso Berolfo; un terzo podere \ncon palude posto in luogo appellato Scrinio a confine con \nle terre della chiesa di S. Benedetto e con quelle della \npieve di Siviliano, che misurava quattro moggia e 11 \nstaja. Finalmente il vescovo cedè al medesimo Berolfo un \nquarto pezzo di terra poto in luogo appellato a Rottule, \ndella misura di 10 staja. \nChe questa pieve di Sovigliana anche nei secoli posteriori \nal mille conservasse una rispettabile entrata, lo dà a \nconoscere la nota delle chiese della diocesi di Lucca \nredatta nel 1260, allorquando fu calcolata l’annua sua \nrendita ascendere a lire 800 lucchesi; la quale somma, \nsecondo il calcolo fatto dal Carli, aumenterebbe sette \nvolte e tre quarti al di sopra del valore della lira attuale. \nAll’epoca testè accennata la pieve di Sovigliana non \ncontava meno di 14 chiese filiali; 1. S. Pietro (esistente un \nmiglio toscano a levante della villa di S. Marco, nel \ncastello omonimo di Santo Pietro ); 2. S. Pietro a Cevoli \n(esistente circa miglia toscane 1 e 1/2 a ponente della villa \ndi S. Marco); 3. SS. Angelo e Stefano a Sojana (riunita \nalla seguente); 4. S. Maria e S. Andrea a Sojana (esistente \nmiglia toscane 1 ½ a ostro di S. Marco); 5. S. Martino a \nSojanella (soppressa); 6. S. Nazzario a Libbiano (ignota); \n7. S. Lorenzo a S. Ruffino (esistente miglia toscane 2 e 1/2 \na libeccio di S. Marco); 8. S. Martino a Monteculaccio, \ndetto oggi a Monsolazzo , fra Capannoni e Casanuova \n(soppressa); 9. S. Lucia a Segalari. Questa distava dalla \npieve circa un miglio per libeccio; era sul poggio che sta a \ncavaliere della strada provinciale sopra il Quercione, e fu \ndisfatta nel secolo passato per servirsi del suo materiale \nnella massicciata di una nuova strada; 10. SS. Giorgio e \nCristofano a Quarrata , un miglio a settentrione di \nSovigliana (diroccata); 11. S. Maria a Casanuova (ora S. \nBartolommeo) miglia toscane 3 a scirocco della villa di S. \nMarco; 12. S. Pietro a Camugliano (esistente sotto \nl’invocazione di S. Frediano); 13. S. Maria e S. Michele a \nSolaja , (nel luogo forse di S. Maria a Urbano, se non fu \ndov’è ora la chiesa della Nunziata (circa 2 miglia a \ngrecale della villa di S. Marco); 14. SS. Felice e Regolo \n(non sò dove esistesse). \nPer ragione del suo dovizioso patrimonio la pieve di S. \nMaria, poi di S. Marco a Sovigliana, fu, se non sempre, \nquas i sempre conferita a personaggi di distinzione e a \nsacerdoti di stirpe magnatizia, i quali raramente vi \nsolevano risedere. \nDevesi in gran parte a ciò la decadenza e quindi la rovina \n\ndelle più antiche e ricche pievi di campagna rimaste o \naffatto dirute, oppure ridotte a semplici oratorii senza \nbattistero e senza entrate. \nIl benefizio della ch. battesimale di S. Marco a Sovigliana \nfu soppresso nell’anno 1622, all’occasione che fu eretta in \ncattedrale la chiesa di Sanminiato, alla quale fu \nammensato il patrimo nio della soppressa pieve. Ciò non \nostante si ritenne in S. Marco il fonte battesimale, fino a \nche nel 1680 venne traslato insieme coi titoli e le \nonorificenze nella chiesa di S. Pietro a Santo Pietro . – Il \nqual fonte e titoli furono poi reclamati dal rettore di \nCevoli, sia per essere egli il primo fra i parrochi del \nsoppresso piviere, sia perchè la pieve di Sovigliana era \ncompresa nella comunità di Cevoli e non in quella di \nSanto Pietro. – Vedere CEVOLI. \nLa fabbrica della chiesa di S. Marco a Sovigliana era a tre \nnavate, che sentiva dello stile dei primi secoli dopo il \nmille. \nAveva br. 45 di lunghezza compresa la tribuna, e la sua \nlarghezza era braccia 20 e 13 soldi. La fabbrica era stata \ncostruita della pietra tufacea che forniscono i vicini Bagni \na Acqua. – S. Marco era al pari di cento altri uno dei tempj \nche il volgo credeva fatto dalla contessa Matilde. La qual \nprincipessa fu per la Toscana come S. Elena per la \nPalestina, due donne pie, cui si è bonariamente attribuita \nla fabbrica di tante chiese, alle quali è facile che ne anche \npensassero. \nUna parte della chiesa di S. Marco nel 1775 fu ridotta a \noratorio, il restante a tinaja della fattoria vescovile \nannessa. \nVi si conservava un’iscrizione di Roberto di Carlo Strozzi, \nquand’era vicario generale dell’Arciv. di Pisa,e uno dei \nprofessori di quell’università, nella quale si avvisa il \nlettore, che egli nel 1488 fu pievano di S. Marco a \nSovigliana. – Vedere SOVIGLIANA sulla Cascina.",
    "original_title": "MARCO (VILLA DI SAN), detta anche il ",
    "page": 45,
    "slug": "marco-villa-di-san-detta-anche-il-palazzetto-di-s-marco",
    "byte_offset": 263717
  },
  {
    "context": "già MERCUJANO (Mercurianum) in Val di Sieve.",
    "title": "MARCOJANO",
    "body": "– Casale con castellare, e rocca diruta, sopra una \nchiesa parrocchiale esistente (S. Maria) cui è annesso S. \nBenedetto a Mezzalla, nel piviere di S. Agata al \nCornocchio, Comunità Giurisdizione e circa 5 miglia \ntoscane a settentrione-maestrale di Scarperia, Diocesi e \nCompartimento di Firenze. \nSiede nel fianco meridionale dell’Appennino della Futa, o \npiuttosto del Monte di Fò, sopra una rupe bagnata, a \nlevante dal torrente Avajano, a ponente da un fosso suo \ntributario, due miglia circa a levante di Monte Carelli, nel \nmezzo alla selvosa fattoria e alle vaste cascine di Panna, \ngià de’Granduchi di Toscana, attualmente dei marchesi \nTorrigiani di Firenze. \nFino dal secolo XI in Marcojano e nel Monte di Fò, non \nche nella sovrapposta tenuta dello Stale, ebbero signoria i \nconti Cadolingi di Fucecchio e di Settimo stati consorti \nde’conti Alberti. Uno dei quali, il conte Uguccione, figlio \ndi quel C. Guglielmo Bulgaro che regalò la tenuta dello \nStale ai Monaci Cistercensi della Badia di S. Salvatore a \nSettimo, nel 4 marzo 1091, stando nel luogo di \nMercujano, acquistò in compra da donna Pompuna del fu \nBernardo da Campi, lasciata vedova da Tegrimo di \nUberto, l’intiera sua porzione di padronato sulla chiesa di \nS. Martino Adimari con tutte le terre annesse, pagando per \n\n\n\ntutto ciò soldi 40 di danari di Lucca. – Vedere ADIMARI \n(S. MARTINO). \nNel 1385 fu unita al popolo di Marcojano la chiesa di S. \nBenedetto a Mezzalla, per essere quest’ultima rovinosa, \nsiccome realmente essa rovinò nei terremoti che nel \ngiugno del 1542 imperversarono nel Mugello. \nPer questa pendice dell’Appennino della Panna passava \nanticamente la strada maestra bolognese, innanzi che nel \n1361 i reggitori del Comune di Firenze ordinassero quella \ndel giogo di Scarperia. – Vedere AGATA (S.) al \nCORNOCCHIO. \nLa rocca di Marcojano fu nel nume ro di quelle che la \nSignoria di Firenze nel 1352 fece atterrare per non avere a \ndifenderle inutilmente contro le armate nemiche, siccome \nera accaduto nell’anno innanzi verso l’oste \ndell’arcivescovo di Milano che aveva invaso la provincia \ndel Mugello. (MATT. VILLANI, Cronic. Lib. VII). \nLa parrocchia di S. Maria a Marcojano nel 1833 contava \n427 abitanti.",
    "original_title": "MARCOJANO",
    "page": 46,
    "slug": "marcojano",
    "byte_offset": 269309
  },
  {
    "context": "",
    "title": "MARE TOSCANO, o TOSCO",
    "body": "– I Geografi non sono fra \nloro d’accordo, o almeno non sembra che abbiano di \nproposito diretto le loro indagini verso il quesito tendente \na far conoscere, quale estensione approssimativamente \npossa venire assegnata al Mare Toscano. – Ben’inteso \nperò che sotto questo nome specifico di Mare Toscano si \ndebba comprendere unicamente quello che bagna il \nlittorale della Toscana attuale, e che a una determinata \nestensione le sue isole circonda. \nSono infatti troppo vaghe le espressioni di Strabone, \nallorchè nel descrivere i monti che circoscrivono il porto \ndi Luni (golfo della Spezia) dice, vedersi di là un ampio \nspazio di mare e l’uno e l’altro lido; volendo significare, a \nlevante il lido di Toscana, a ponente quelo della Liguria. \nConciossiachè da consimili espressioni non se ne può \ndedurre rigorosamente una regola sufficiente a segnare \nuna linea di demarcazione fra i nominati due pelaghi. Nè \ntampoco per ciò che spetta all’estensione del Mare \nToscano vi è da trovare appoggio in un diploma di Carlo \nMagno, susseguitato da varie bolle di romani pontefici, \nnelle quali si tratta di donare nientemeno che di donare \nalla badia de’SS. Vincenzio e Anastasio ad Aquas Salvias, \nossia delle Tre fontane presso Roma, la giurisdizione di \nuna gran parte del territorio Orbetellano, compreso il \npromontorio Argentario, le isole del Giglio e di Giannutri \ncon più una estensione per cento miglia di mare di là dalla \nspiaggia. \nAgli articoli GROSSETO e LITTORALE TOSCANO \ntoccai, per quanto lo comporta questo libro, delle \nprincipali vicende fisiche accadute prima e dopo il mille \nlungo il nostro littorale; e quantunque non fossero molti i \nfatti, pure i pochi esempj locali ivi segnalati mi \nsembravano sufficienti a convincere chiunque ha fior di \nsenno che dal secolo di Augusto fino al secolo di \nLeopoldo non appariscono variazioni sensibili nel livello \ndei mari. (Vol. II. pag. 547 e 704). \nChe se quegli esempj non bastassero, ci si presentano a \nconfermare un tal vero mille testimonianze, molte delle \nquali con somma erudizione e criterio scientifico sono \nstate coordinate e rese di pubblica ragione da un illustre \nfisico, il conte Domenico Paoli, in un Discorso del \n\nsollevamento ed avvallamento di alcuni terreni , edito in \nPesaro nel 1838. – Dondechè io reputo opera affatto \ninutile il voler aggiungere a quel ragionamento altre \nparole per convincere chi ad onta di sì patenti verità \ntornasse oggi a sostenere il paradosso, che il livello del \nmare Mediterraneo, dopo l’Era cristiana siasi elevato più \ndi 40 e perfino in alcuni luoghi di 300 palmi napoletani \nsopra il pelo attuale!!! \nMiglior frutto ritrar saprebbe la idrografia marittima se \nesistessero tavole metrico-cronologiche delle varie \nprofondità del bacino del mare Mediterraneo, qualora esso \ncon diligenza e a varie epoche da valenti capitani di mare \nfosse stato scandagliato, onde precipuamente stabilire un \nconfronto delle variazioni progressive de’respettivi bacini \ne dell’analoga protrazione dei littorali limitrofi. \nNon solamente sotto cotesto rapporto, ma all’oggetto \nanche di giovare alla navigazione del Mare toscano, \nimportantissimo lavoro fu quello recentemente eseguito \ndall’astronomo inglese capitano Smyth, il quale con tanta \ndiligenza scandagliò il bacino del mare Mediterraneo, \nprecipuamente in vicinanza del continente e delle isole. La \nsua carta, edita in Londra nel 1826, fu trascritta per la \nparte spettante al nostro mare dal P. Giovanni Inghirami \nnella gran Carta geometrica della Toscana sotto i \nrespettivi gradi con le misure e numeri espressi dal suo \nautore in tese francesi, ciascuna delle quali corrisponde a \nsei piedi parigini, circa braccia toscane 3. 6. 7. \nDai quali scandagli apparisce; I°. Che il luogo più \nprofondo del Mare toscano trovasi fra il grado 27° 40’ \nlongitudine e 42° 20’ latitudine, settentr. fra le 10 e le 15 \nmiglia toscane a ponente dell’isola di Monte Cristo; dove \nla sonda discese fino a 526 tese, equivalenti a br. 1737,13. \n4 sotto il livello del mare. II°. Che il fondo maggiore fra il \nlittorale della Maremma toscana e le sue isole non supera \nle cento tese (br. 334, 3.4.), mentre cinque in sei miglia a \nmaestr. dell’isola di Gorgona la sonda pesca 172 tese \n(quasi 575 br.). III° Che il mare fra l’isola dell’Elba e il \nseno di Follonica non è più fondo di 44 tese (circa 147 \nbr.). IV° Che nel canale fra Piombino e l’isola predetta lo \nscandaglio pesca sole 28 tese (circa br. 93 e 1/2), mentre \nnel canale fra il promontorio Argentaro e l’isola del Giglio \nla sonda approfondò 61 tese (br. 203. 16. 8 fior.). \nIn quanto agli scandagli eseguiti dallo stesso capitano \nSmyth lungo il littorale nostro, a partire dalla foce di \nMagra sino al lago di Burano, furono essi in gran parte \naccennati all’Articolo LITTORALE TOSCANO. \nDovendo dare un cenno del flusso e riflusso lungo il \nlittorale toscano, non starò a ripetere, come da molti fu \nopinato che un tal moto non si renda sensibile nel mare \nMediterraneo; avvegnachè cotesta opinione oggigiorno \nnon trova più credito, essendo stata confutata da valenti \nscrittori; fra i quali basterà rammentare Bernardino \nZendrini per il littorale pisano e lucchese, l’ingegnere \nScaccia per la maremma romana, ed Antonio Rossi per il \ngolfo della Spezia. \nImperocchè il Zendrini, fino da quando pubblicò in Lucca \n(anno 1736) la sua relazione concernente il miglioramento \ndell’aria e la riforma del porto di Viareggio, non solo \ntrattò del flusso e del riflusso che ha il mare Mediterraneo, \nma convenne nella sentenza del Montanari, tostochè egli \ndisse, esservi un altro moto radente intorno al littorale; \nmercè cui l’acqua entrando dall’Oceano per lo stretto di \n\n\n\nGibilterra, dopo aver girato la costa d’Affrica, e quindi \ntutto quanto il periplo dell’Adriatico e del mare \nMeditterraneo, esce dalla parte della Spagna per ritornare \nnell’Oceano. \nPerò cotesta corrente littoranea, o radente, tanto più \nsensibile apparisce quanto è minore il flusso e riflusso, e \nconseguentemente, maggiore nel Mediterraneo, dove il \nflusso non arriva ad alzarsi appena un palmo (quasi \nmezzo braccio fior.) e minore nell’Adriatico, dove nei \ntempi di novilunio e di plenilunio il flusso arriva ad \nalzarsi più di un braccio, come accade intorno a Venezia. \nIl benemerito Giovanni Targioni-Tozzetti fece conoscere \nal pubblico un trattato MS. sul flusso e riflusso del mare \nanteriore a tutti gli altri, perchè compilato verso la metà \ndel secolo XVI, che il suo autore monsignor Ugolino \nMartelli dedicò al Granduca Cosimo I. In essa opera per \ntanto fu annunziato, qualmente fin d’allora si osservava a \nLivorno il flusso e riflusso all’altezza poco meno di un \nmezzo braccio accadere di sei in sei ore con le regole \nmedesime che nel mare di Venezia. – A cotesta \ntestimonianza giova assaissimo quella del prelodato \nTargioni, il quale da quel sommo osservatore ch’egli era, \nsul proposito del flusso, ne avvertiva con queste precise \nparole: “qualmente si vede manifestamente alla bocca di \nCalambrone e di Fiume morto, e nel Fosso de’Navicelli \ncotesto flusso sensibile fino al caterattone di S. Pietro in \nGrado, sicchè ajuta il moto de’navicelli troppo carichi, i \nquali sovente sono forzati ad aspettare l’Empifondo, o \nl’acqua piena della Luna, (che così ivi chiamasi il flusso \ndel mare); e notisi che vi è stato chi ha creduto che il mare \nMediterraneo non abbia flusso e riflusso come gli altri \nmari, ma il fatto è chiaro in contrario.” (TARGIONI, \nViaggi T. II. Ediz. Prima a pag.183, e seconda a pag. \n493). \nRispetto a ciò che riguarda il golfo della Spezia, fu \nindicato in una lettera pubblicata nel T. IV. della \nCorrespondance Astronomique del Baron di Zach, nella \nquale il matematico Antonio Rossi avvisò, di avere egli \nistituito in Porto Venere negli anni 1812-13-14 e 15, e \ndentro il seno della Spezia nei tre anni consecutivi \ndiligenti osservazioni sul flusso e riflusso del mare. Dalle \nquali indagini resultò, che l’altezza media del flusso al \nPorto Venere fu di 44 centimetri di metro, e nel fondo del \nseno della Spezia di centimetri 63,5. D’altronde il flusso \ndentro un golfo profondo, e con impedita apertura com’è \nquello della Spezia, può soffrire una qualche \nmodificazione, siccome infatti lo dimostrano le \nosservazioni preaccennate. \nQuasi contemporaneamente al Rossi il romano ingegnere \nScaccia faceva eseguire indagini consimili nel mare di \nCivitavecchia, alla foce del Tevere, e a Terracina. In virtù \ndelle quali ricerche potè concludere, che l’altezza del \nflusso a Terracina approssimativamente ascendeva fra un \nquarto di metro e un mezzo metro; che la maggiore \nelevatezza accade poco dopo gli equinozii, sapendosi \naltronde comunemente dai pratici, che il flusso giornaliero \nnel littorale romano non è minore di 23 centimetri di \nmetro (quasi un palmo). \nA Civitavecchia la differenza fra il flusso e riflusso fu \ntrovata di centimetri 33. Avendo però lo Scaccia fatto \nripetere le osservazioni un’ora e mezzo dopo il plenilunio, \nfu riconosciuta una differenza fra il flusso e riflusso assai \n\npiù ardita, mentre la così detta Aqua piena della Luna salì \nfino all’altezza di centimetri 42,8. \nPassando ora a far qualche parola dei frutti che dona il \nnostro mare, e che suppliscono per una buona parte \ndell’anno a imbandire le mense, dirò: che un’infinità di \npesci vi si generano e vi si propagano; che molti di essi \npassano a storme in stagioni fisse e ad epoche costanti, \ncome i volatili; cioè, nella primavera e nell’autunno. Di \nquesto numero per es. sono i tonni, dei quali si fanno \nregolari pesche a Porto S. Stefano, e all’isola dell’Elba \ntanto nel golfo di Procchio quanto in quello di Porto \nFerrajo; tali sono le acciughe, le sarde e i muggini, che le \nune si pescano specialmente nelle acque intorno alle isole \ndell’arcipelago toscano, fra le quali sono preferite quelle \npescate presso la Gorgona, mentre i secondi incontrano i \nloro lacci a Castiglioncello di Rosignano. Abbondano \nfinalmente i palombi e i naselli, che passano in gran copia \nnel settemb re e ottobre. Meno abbondanti nell’epoca \nstessa si pescano e si spediscono per tutto il territorio \ntoscano i pesci più delicati, fra i quali la sogliola, la triglia, \nil dentice, il ragno, l’ombrina e qualche volta lo storione.",
    "original_title": "MARE TOSCANO, o TOSCO",
    "page": 47,
    "slug": "mare-toscano-o-tosco",
    "byte_offset": 271618
  },
  {
    "context": "",
    "title": "MAREMMA TOSCANA (Marittima)",
    "body": "– Sotto il nome \nspecifico di Maremma o di Marittima toscana, che i \ngeografi antichi, gli storici, gli economisti, e gli antiquarj \nraramente troveranno indicato innanzi il mille, sotto \nquesto nome di Maremma , viene comunemente designata \nuna porzione più o meno estesa del continente che guarda, \no che si avvicina alla spiaggia del Mare toscano, a partire \ndalla bocca di Magra fino alla foce del Chiarone, passato \nil Lago di Burano. – La qual Maremma suole suddividersi \nin altrettante sezioni, quanti furono i contadi o distretti \ndelle città marittime; cioè la Maremma Lunense o di \nLunigiana, la Maremma Pisana, la Volterrana, la \nPopuloniese, ora Massetana, la Grossetana, già \nRosellense, la Sovanese, ossia Orbetellana. All’Articolo \nLITTORALE TOSCANO si separarono coteste sezioni \nmarittime in altrettanti bacini; e fu circoscritto il bacino di \nLuni fra il promontorio di Capo Corvo e Montignoso; si \nsegnalò fra Montignoso e i Monti livornesi il secondo \nbacino, ossia quello della Maremma pisana (compresa la \nsezione intermedia lucchese del territorio di Camajore e \nViareggio). Il terzo bacino spettante alla Maremma \nvolterrana fu circoscritto dai monti livornesi fino al \npromontorio di Populonia; al di là del quale sottentra la \nMaremma massetana che abbraccia il seno di Piombino \nfino al Capo della Troja. A questo promontorio \nincomincia la Maremma grossetana, che si estende di là \nfino al Colle Lungo all’oriente della bocca d’Ombrone. \nCostà subentra il sesto bacino, ossia l’ultima sezione della \nMaremma sovanese, conosciuta più comunemente sotto il \nvocabolo di Maremma orbetellana, la quale arriva sino al \ntorrente Chiarone. \nDissi poco sopra, che raramente il nome di Maremma \ntrovasi scritto innanzi il mille, giacchè una delle più \nantiche memorie, in cui si adopri il distintivo di \nMarittima , per designare un paese non affatto littoraneo, è \nun istrumento dell’anno 790, esistente nell’Arch. Arciv. \nLucch. Trattasi della vendita di un cafaggio con casa \nmassarizia posta in finibus Maritima in loco Columnata , il \nquale cafaggio aveva da un lato la via pubblica, dall’altro \n\n\n\nlato il fiume Brona, o Bruna. – Vedere COLONNA DI \nBURIANO. \nLa Maremma toscana confina sempre per un lato col \nmare, per l’altro coi monti più o meno discosti dalla \npianura intermedia, la quale può dichiararsi la vera \nmaremma, mentre nè i promontorii, nè i monti che \nnascondono la loro base nel mare potrebbero \nrigorosamente qualificarsi, rapporto allo stato fisico, per \nuna Maremma. \nPartendo da questi principii, dirò, che la più piccola \nsezione della Maremma toscana è nella provincia di \nLunigiana, come quella che lascia una corta ed angusta \npianura fra i monti e il mare. Ad essa seconda, per \nrapporto all’estensione respettiva, è la Maremma \nvolterrana, fra Rosignano e il porto Baratti; terzo in linea \ndi ampiezza mi sembra il bacino massetano, cui succede \nquello di Grosseto, mentre la pianura pisana e l’altra fra la \nFiora e Talamone costituiscono le due più vaste sezioni \ndella Maremma toscana. \nAll’Articolo LITTORALE TOSCANO, e a quello di \nGROSSETO (Vol. II. p. 548, e 704) accennai quali \nfossero i bacini, nei quali maggiormente si è protratto il \nlido toscano mediante le torbe trascinate dai fiumi in una \nspiaggia sottile colmata gradatamente da materie \nlasciatevi dalle acque terrestri, state poi respinte e \nammontate sulla spiaggia dalle traversie; per modo che fra \nquei tomboli le acque dolci vanno promiscuandosi alle \nmarine, che vi ristagnano a danno dell’umana economia. \nTutti i documenti fisici e storici si danno la mano per \nprovare quanto il bacino pisano mediante il concorso delle \nmaterie fluitate dopo il secolo XIII andasse deteriorando, \ne quindi gradatamente dopo il secolo XVI come la stessa \npianura nelle sue condizioni fisiche ed economiche \ntornasse a migliorare; mentre altrettanto peggiorò l’altro \npiù vasto bacino meridionale della orbetellana Maremma \nsenza quasi retrocedere un attimo verso il miglioramento. \nPremesse le quali cose dirò, che la superficie territoriale \ndella Maremma toscana può geograficamente definirsi \nquella lunga striscia di pianura circoscritta da scirocco a \nmaestro tra la Magra e il Lago di Burano, e fra grecale e \nlibeccio dall’ultima linea dei monti subappennini e dal \nlido del mare. – Dissi geograficamente, non già \neconomicamente definita, perchè sotto l’aspetto \ngeografico non si debbono contemplare le influenze \nfisiche, nè altre cause che possano in qualche maniera \naver contribuito, o che tuttavia concorrono a rendere \nmaligna l’aere delle sopra descritte sezioni della nostra \nMaremma. – Nè tampoco è scopo di questo libro \nindagare, se la malignità dell’aria nella toscana marittima \ns’indebolisca a date distanze, o seppure cessi affatto sulla \nschiena della giogana che l’avvicina, non essendo questo \nil luogo da dover contemplare tutte le circostanze locali \nche potrebbero aver avuto concorso nel facilitare e \ndiffondere i mortiferi miasmi maremmani. \nGeneralmente parlando le valli littoranee, che furono o \nche sono tutt’ora soggette al morbo maremmano, si \nriducono precipuamente a quelle, nelle quali, o per \ndifettosa giacitura, o per poca inclinazione del suolo, \ns’impaludarono o s’impaludano tuttora le acque terrestri, \ncui facilmente promiscuarsi per le foci dei loro emissarii \nquelle del mare. \nIl bacino pisano, a cagion d’esempio, da Livorno al lago \n\ndi Porta era divenuto per tali cause malsano fino dal \nsecolo XIV, e forse anche prima. \nDella mal’aria, cui era soggetta la città di Pisa a quella \nstessa età, ne diede un cenno Boccaccia. – Della malsanìa \ndi Livorno al secolo XVI ne fu data contezza in un \ncapitolo del medico Orsilago. – Di Viareggio fa solenne \ntestimonianza la storia moderna dopo le opere idrauliche \ndi Bernardino Zendrini. – Di Colle Salvetti e della \ncontigua pianura parlano a sufficienza le cronache pisane \nall’anno 1345. \nIl bonificamento della Maremma pisana andò di bene in \nmeglio dopo la grande operosità dell’Uffizio de’Fossi, e \nmercè i progressi dell’industria agraria, commerciale e \nmanifatturiera, conseguenza dell’aumentata sua \npopolazione; e lo stato di salubrità in cui trovasi \nattualmente Pisa con la sua campagna, risponderà più \neloquentemente che in parole col fatto a coloro i quali \ntuttora dubitassero del buon esito dei provvedimenti dalla \npaterna sollecitudine dell’Augusto Granduca LEOPOLDO \nII ordinati per la bonificazione delle massetane e \ngrossetane maremme. Dondechè fidando degli esempii \ntestè rammentati, non fia da reputare precoce il preludio di \ncolui che credesse non essere molto lontano quel giorno \n(ed io faccio voti perchè si avvicini) di poter dire che si \nvive bene a Grosseto come a Pisa, a Castiglion della \nPescaja come a Viareggio. \nQueste idee lusinghiere infatti furono emesse da una tal \nvoce che i dotti, gli economisti e i politici giustamente \nstimano, mentre esse vengono sempre più avvalorate da \nun fatto incontrovertibile di vedere giornalmente \nbonificato il littorale fra Livorno e Pietrasanta, dopo \nessere stato per tanti secoli soggetto alle stesse perniciose \ne malefiche qualità, dalle quali è afflitta la maremma di \nGrosseto….. E quando ancora (soggiungeva quella voce) \nnon riuscisse di apportare a quel paese la perfezione, cui si \ntrova ridotta la camp agna pisana, sembrerebbe sempre \nessersi ottenuto assai, qualora la grossetana si riducesse \ncoltivabile in qualche modo, e in qualche modo abitata in \ntutte le stagioni dell’anno. \nGiova frattanto consolare l’animo di sì lusinghiere \nsperanze anzichè lasciarci spaventare dai funesti augurj di \nchi vorrebbe sopra argomenti fallaci spaventarci con idee \nipotetiche e vane, come fia quella di voler credere, che il \nlivello del mare si vada lentamente rialzando, e darci quasi \nad intendere, ad imitazione del buon Villani, che le \nspiagge della Toscana siano divenute disabitate ed inferme \nper lo moto dell’ottava sfera del cielo, in guisa che non si \npossa trovare antidoto contro il veleno che spopola le \nnostre Maremme. – Vedere Alcune mie osservazioni \nintorno al clima delle Maremme nell’Antologia di \nFirenze, Vol. XI, agosto dell’anno 1823. \nIn quanto allo stato fisico parziale dei varii bacini della \nMaremma toscana invierò il mio lettore agli articoli \nBIBBONA, BOLGARI, GROSSETO, LAGO DI PORTA, \nLIVORNO, LUNI, MAGLIANO, MASSA \nMARITTIMA, MONTIGNOSO, ORBETELLO, \nPADULE DI CASTIGLIONE, PIETRASANTA, \nPIOMBINO, PISA RIPARBELLA, ROSIGNANO, \nSARZANA, VIAREGGIO.",
    "original_title": "MAREMMA TOSCANA (Marittima)",
    "page": 48,
    "slug": "maremma-toscana-marittima",
    "byte_offset": 282099
  },
  {
    "context": "",
    "title": "MARGHERITA (S.) AD ACERATA",
    "body": "– Vedere ACERATA.",
    "original_title": "MARGHERITA (S.) AD ACERATA",
    "page": 49,
    "slug": "margherita-s-ad-acerata",
    "byte_offset": 290760
  },
  {
    "context": "",
    "title": "MARGHERITA (S.) A CASSIANO",
    "body": "– Vedere \nCASSIANO sull’Ema.",
    "original_title": "MARGHERITA (S.) A CASSIANO",
    "page": 50,
    "slug": "margherita-s-a-cassiano",
    "byte_offset": 290817
  },
  {
    "context": "",
    "title": "MARGHERITA (S.) A CASE ROTTE",
    "body": "– Vedere \nCASAROTTA o CASE ROTTE.",
    "original_title": "MARGHERITA (S.) A CASE ROTTE",
    "page": 50,
    "slug": "margherita-s-a-case-rotte",
    "byte_offset": 290883
  },
  {
    "context": "",
    "title": "MARGHERITA (S.) A MANGONA",
    "body": "– Vedere \nMANGONA.",
    "original_title": "MARGHERITA (S.) A MANGONA",
    "page": 50,
    "slug": "margherita-s-a-mangona",
    "byte_offset": 290954
  },
  {
    "context": "",
    "title": "MARGHERITA (S.) A MONTICI",
    "body": "– Vedere MONTICI.",
    "original_title": "MARGHERITA (S.) A MONTICI",
    "page": 50,
    "slug": "margherita-s-a-montici",
    "byte_offset": 291007
  },
  {
    "context": "",
    "title": "MARGHERITA (S.) A PILLI",
    "body": "– Vedere PILLI in Val di Merse.",
    "original_title": "MARGHERITA (S.) A PILLI",
    "page": 50,
    "slug": "margherita-s-a-pilli",
    "byte_offset": 291059
  },
  {
    "context": "",
    "title": "MARGHERITA (S.) A SALETTA",
    "body": "– Vedere SALETTA di Fiesole.",
    "original_title": "MARGHERITA (S.) A SALETTA",
    "page": 50,
    "slug": "margherita-s-a-saletta",
    "byte_offset": 291124
  },
  {
    "context": "in Val di Nievole.",
    "title": "MARGINONE",
    "body": "– Contrada che ha dato \nil nome ad una ch. (S. Maria ad martires) nel piviere, \nComunità e circa miglia toscane 1e 1/2 a scirocco di \nMontecarlo, Giurisdizione dell’Altopascio, Diocesi di \nPescia, Compartimento di Firenze. \nLa chiesa del Marginone trovasi nell’ultimo orlo australe \ndel poggio di Monte Carlo poco innanzi di scendere nel \npiano, donde forse prese il nome di Marginone. È sul \nquadrivio di due strade maestre, che una guida \ndall’altopascio a Pescia e l’altra da Montecarlo per Val di \nNievole dirigesi nel padule di Fucecchio. \nLa parrocchia di S. Maria al Marginone nel 1833 \ncomprendeva una campagna popolata da 989 abitanti.",
    "original_title": "MARGINONE",
    "page": 50,
    "slug": "marginone",
    "byte_offset": 291188
  },
  {
    "context": "in Val di Sieve.",
    "title": "MARIA (S.) A AGNANO",
    "body": "– Vedere \nAGNANO in Val di Sieve. – Un analogo invio faccio qui \nper tutti gli altri paesi e villate, la cui chiesa parrocchiale \nha per titolare S. Maria, ad eccezione però dei capoluoghi \ndella comunità che non conservarono altro titolo \nspecifico, come sono i seguenti.",
    "original_title": "MARIA (S.) A AGNANO",
    "page": 50,
    "slug": "maria-s-a-agnano",
    "byte_offset": 291879
  },
  {
    "context": "nella Valle del Serchio.",
    "title": "MARIA (S.) IN CASTELLO",
    "body": "– \nRocca diruta sulla ripa destra del Serchio esistita su di un \ncolle che sta dirimpetto al ponte a Serchio. – Ebbe il titolo \nda una chiesa stata filiale della pieve di Vecchiano, nella \ncui Comunità è compresa, Giurisdizione dei Bagni di S. \nGiuliano, Diocesi e Co mpartimento di Pisa. \nÈ nota la rocca di S. Maria in Castello nelle guerre tra i \nfiorentini, i pisani e i lucchesi, come quella che teneva per \nuna posizione militare, specialmente dall’oste fiorentina \ndurante l’assedio di Lucca del 1429. – La Rep. fior. \nappena avuta S. Maria in Castello vi destinò un castellano \ncon 5 soldati mantenuti a spese del Comune di Pisa, \nsiccome apparisce dagli Statuti fior. del 1415, alla rubr. \n\n172 del Tratt. II. del libro V.",
    "original_title": "MARIA (S.) IN CASTELLO",
    "page": 50,
    "slug": "maria-s-in-castello",
    "byte_offset": 292200
  },
  {
    "context": "nel Val d’Arno casentinese.",
    "title": "MARIA (S.) ALLE GARZIE",
    "body": "– Chiesa parrocchiale già detta in Casalino, compresa nel \npiviere, Comunità e circa 2 miglia toscane a maestr. di \nStia, Giurisdizione di Prato Vecchio, Diocesi di Fiesole, \nCompartimento di Arezzo. \nTrovasi sul fianco occid. del monte Falterona sotto le \nsorgenti di Capo d’Arno nell’antica contea di Porciano. – \nEra costà una fattoria dell’arcispedale di S. Maria Nuova \ncreata coi beni di diverse chiese e cappelle soppresse. \nFuvvi fra queste la parrocchia di S. Clemente a Ponte, \nsoppressa per bolla del Pont. Giulio II spedita li 30 \ngennajo del 1503 alle preghiere di Mess. Leonardo \nBuonafede, allora spedalingo di S. Maria Nuova, il quale \nassicurò quel Pont. essere pochi i parrocchiani di essa \nchiesa e quasi tutti lavoratori e coloni di detto spedale. – \nMURAT. Sigilli ant. T. XVI 5.) \nLa parrocchia di S. Maria alle Grazie nel 1833 contava \n110 abitanti.",
    "original_title": "MARIA (S.) ALLE GARZIE",
    "page": 50,
    "slug": "maria-s-alle-garzie",
    "byte_offset": 293000
  },
  {
    "context": "(S. Maria ad Montem) nel Val d’Arno inferiore.",
    "title": "MARIA (S.) A MONTE",
    "body": "– Castello murato con rocca, capoluogo \ndi Comunità e di antico piviere, nella Giurisdizione e \nquasi 3 miglia toscane a ponente di Castel Franco di sotto, \nDiocesi di Sanminiato, già di Lucca, Compartimento di \nFirenze. \nÈ situato sopra uno degli sproni che si avvicinano verso \nl’Arno sulle estreme colline occidentali spettanti al \npiccolo gruppo delle Cerbaje fra il lago di Bientina e il \ncanale della Gusciana. \nSi fa menzione di questo paese in moltissime pergamene \nanteriori al mille, esistenti nell’Arch. Arciv. Lucch. non \nsolo per la ragione che la chiesa di S. Maria a Monte \ndipendeva da quella cattedrale, ma perchè i vescovi \nlucchesi ebbero per lungo tempo costà una specie di \nsignoria feudale. \nUna delle più antiche carte relative alla chiesa plebana di \nS. Maria a Monte risale all’anno 768. Da essa rilevasi che \nun solo rettore governava la pieve di S. Ippolito posta in \nluogo detto Aniano, fra l’Arno e la Gusciana (Arme) e la \nvicina chiesa filiale, ossia cappella di S. Maria a Monte. \nNel 901 (27 aprile) Tassilone pievano di S. Ippolito in \nAniano, stando in loco Monte ad Eccl. S. Mariae, allivellò \nbeni e case della suddetta pieve, nella quale 4 giorni \ninnanzi era stato celebrato un giudicato da Pietro vescovo \ndi Lucca assistito dal suo clero contro un prete accusato di \naver usurpato le rendite della chiesa di S. Ippolito. L’anno \ndopo (18 luglio 902) il rammentato vescovo lucchese \nconcedè ad enfiteusi per anni 29 una casa con podere di \nproprietà delle chiese di S. Maria a Monte e di S. Ippolito, \nla qual casa dichiara essere situata nel luogo di \nCastiglione presso la chiesa di S. Miniato nel piviere di S. \nGenesio. Anche nell’ottobre del 904 troviamo lo stesso \nmitrato in S. Maria a Monte per allivellare un’altra casa \nmassarizia posta in Magugnano di pertinenza di quella \nchiesa plebana. – Ma troppo lungo sarei se citare volessi \ntutte le carte anteriori al mille spettanti al paese di S. \nMaria a Monte e della sua pieve, essendo queste per la \nmaggior parte già pubblicate nel T. IV e V delle Memorie \n\n\n\nLucchesi. \nFra gli atti più singolari relativi alla chiesa di S. Maria a \nMonte meritano bensì di essere rammentati tre istrumenti \ndella provenienza medesima. Il primo dei quali, rogato nel \n22 dicembre 787, dà a conoscere ugualmente il prete \nGhisilprando figlio del fu prete Ghisperto, rettore della \nchiesa plebana di S. Ippolito presso l’Arno e della chiesa \ndi S. Maria a Monte, dopo aver donato alcuni suoi effetti \nalla sua chiesa plebana, promette a Giovanni vescovo di \nLucca di custodire e governare la chiesa di S. Ippolito e \nl’altra di S. Maria a Monte e di mantenerle sotto la potestà \ndella cattedrale di S. Martino. L’altro istrumento in data \ndello stesso giorno è un’adesione alla promessa \npreaccennata, che davanti allo stesso vescovo ripetè \nGheriprando figlio del prenominato pievano Ghisilprando. \nCon un terzo istrumento del 28 aprile 806 il suddetto \nGheriprando prete, figlio del defunto prete Ghisilprando, \nessendo succeduto al padre pievano di S. Maria a Monte, \nrammenta a Giacomo vesc. di Lucca qualmente egli, sino \ndall’anno 787, insieme con il suo antecessore aveva \ndonato dei beni alla chiesa battesimale di S. Ippolito e di \nS. Maria a Monte; che perciò pregava il Vesc. ivi presente \na degnarsi di confermare la custodia e governo di dette \nchiese, non solamente a titolo di benefizio a favore dello \nstesso Gheriprando, ma ancora dei figli e dei nipoti suoi: \nut me (ripete le parole dell’istrumento) seu filiis meis, \natque nepotibus in suprascripte ecclesie que sunt \npertinentibus Episcopatui vestro S. Martini, ut nos ibidem \nrectorem et gubernatorem confirmare juberis, et in nostra \nelemosina me exaudire dignatus sis, in nostra dedisti esse \npotestate, etc. – Onde ottenere cotesto benefizio di \ngenerazione in generazione il pievano Gheriprando col \npresente atto obbligava se, i suoi figliuoli e nepoti di dare \nal vescovo Giacomo, o ai di lui successori ogn’anno una \nrefezione, un pajo di bovi, e un cavallo del valore, fra \nquesto e quelli, di 40 soldi: dare unum gustare et unum \npar bovum et unum cavallum inter ambo valientes solidos \nquadraginta, aut pro ipso boves et cavallo ipsi \nquadraginta solidos, et prefate Dei ecclesie et rebus \nregere et gubernare, seu meliorare debeamus, etc. (l. cit.) \nDai tre documenti qui sopra accennati emergono due \nfunesti abusi allora vigenti con danno della nostra santa \nchiesa; il primo dei quali consisteva nell’ammettere alla \ndirezione spirituale preti ammogliati, abuso contro cui più \nfiate il Pont. Adriano I reclamò, appunto in quel tempo \nallorchè caldamente chiedeva a Carlo Magno assistenza \ned appoggio. (BARONIO Annal. Eccles. all’anno 799). \nL’altro abuso era quello di concedere in benefizio di \ngenerazione in generazione non solo i semplici oratorii o \ncappelle, ma perfino le chiese plebane. \nProva solenne di un temporale dominio esercitato dai \nvescovi di Lucca sopra il paese e gli uomini di S. Maria a \nMonte lo somministrano, fra le carte coeve quello dell’8 \ndicembre 941, e 27 marzo 946; e più chiaramente lo \ndimostra un atto pubblico del 20 settembre 1123, col \nquale gli abitanti di S. Maria a Monte mediante i loro \nsindaci prestavano giuramento di sudditanza al vescovo di \nLucca nel palazzo della sua cattedrale, alla presenza dei \nConsoli maggiori della città. \nFino al secolo X si trova indicato il paese di S. Maria a \nMonte, col titolo di luogo, nè cominciò ad appellarsi \ncastello se non dopo essere stato circondato da un giro di \n\nfossi \nChe il castello di S. Maria a Monte si conservasse per \nlungo tempo sotto la giurisdizione quasi feudale dei \nvescovi di Lucca, troppi documenti di quell’archivio dei \nsecoli intorno al mille lo danno per dimostrato; e più di \nogni altro lo dichiara un privilegio spedito da Fuligno li 14 \ndicembre 1209 dall’Imp. Ottone IV a Roberto vescovo di \nLucca, in conferma di un simile diploma dato in Pisa li 20 \nluglio 1194 da Arrigo V a favore di Guido vescovo di \nLucca, cui assegnò fra gli altri paesi di sua giurisdizione, \ncastrum S. Mariae, quod vocatur ad Montem ad Justiam \nfacendam et legem facendam, regendam et gubernandam \nper te et per tuum numptium ita sicuti Nos, vel noster \nmissus agere debuissemus, a loco videlicet qui dicitur \nCatiana usque ad buccam de Vinciana (f. bocca della \nGusciana) et in Cerbaria, Tomole et Staffole usque ad \nlocum qui dicitur Gallenum cum silvis, villis, pascuis, \nripis, et aquarum alveolis, aqueductibus, piscationibus \nvenationibus, molendinis, salictis, etc. \nNon citerò un egual privilegio che conferì ai vescovi \nlucchesi nel 1355 l’Imp. Carlo IV, in un’epoca cioè in cui \nmolti, se non tutti i paesi ivi nominati, dipendevano dai \ngoverni secolari di Pisa e di Firenze. \nInfatti nel 1258 il Comune di Lucca deliberò \nun’imposizione di duemila lire di danari d’argento, a \ncarico dei popoli del Val d’Arno inferiore, di Val di \nNievole, di Valle Ariana e di Val di Lima, soggetti ai \nLucchesi destinati a pagare il presidio delle rocche di \nSanminiato, di S. Maria a Monte, di Monte Calvoli e di \naltri castelli di quella valle. \nNon già che il castello di S. Maria a Monte fosse della \nforma e grandezza di quello che divenne dopo il secolo \nXIII, mentre la fondazione della prima rocca fu fatta nel \n1252 a spese della Rep. di Lucca, previo il consenso del \nvescovo, coll’obbligo di custodire il castello in tempo di \nguerra a spese pubbliche. Un nuovo giro delle mura \ncastellane fu ordinato nel 1335, quando cotesta contrada \nfu occupata dalle genti dalla Rep. fiorentina. Ciò apparisce \nda una deliberazione del dì 11 maggio di detto anno, per la \nquale i rappresentanti della comunità di S. Maria a Monte \nelessero un procuratore per esigere da quella di Fucecchio \nuna partita di grano e di biade, onde far fronte alle spese \ndelle nuove fortificazioni e munizioni di quel castello. \n(ARCH. DIPL; FIOR. Carte della Comunità di \nFucecchio). \nAtra conferma tendente a provare che le mura castellane \ndi \nS. Maria a Monte si costruivano ancora nel 1340, la \nritrovo in un mandato di procura fatto dai capitani della \ncomunità di S. Maria a Monte in testa di Dino del fu \nBonaventura ad oggetto di contrattare con Bartolo del fu \nDonato da Firenze sopra la fabbrica dei muri da erigersi \ndell’altezza di otto braccia intorno al castello di S. Maria a \nMonte. (ARCH. CIT. Carte dell’Archivio gener. di \nFirenze). \nQuesto castello nel 1261 era stato assalito e tolto al \nvescovo e al governo guelfo di Lucca dai Ghibellini reduci \ndalla vittoriosa giornata di Montaperto. Fu allora che tutte \nle Terre del Val d’Arno inferiore dovettero aprir loro le \nporte e quindi prestare ubbidienza al governo ghibellino \nde’pisani, sotto il cui dominio, eccettuate passeggiere \nincidenze, S. Maria a Monte si mantenne fino all’epoca di \n\n\n\nCastruccio. – Infatti cotesto capitano nel 1317 cavalcò \nall’assedio di S. Maria a Monte che, al dire del Villani, gli \nsi era ribellato, o piuttosto, come scrisse l’anonimo delle \nStorie pistolesi, che già da qualche tempo si tenea per li \nsuoi terrazzani con la forza del Comune di Firenze; \nsicchè, dice l’anonimo, Castruccio si pose in animo di \nvolerlo recare all’ubbidienza sua e del comune di Lucca \nPer riuscire al divisato intento l’Antelminelli trattò con \ncerti della terra, che gli dessono il castello, e al dì \nnominato il capitano lucchese si trovò con sua gente a S. \nMaria a Monte. \nI traditori, ch’erano de’maggiori della terra, diedono una \ndelle porte aperte, e l’esercito lucchese v’entrò dentro, e \nalquanti usciti di Lucca, che ivi erano, ricoverarono nella \nrocca, dove Castruccio li assediò per modo che nessuno vi \npotea entrare nè uscir di fuori. Ma vedendo quel presidio \ndi non poter aver soccorso, trattarono di rendersi salve le \npersone e l’avere, e così feciono eccetto che gli usciti di \nLucca, che v’erano dentro, fra i quali fu mess. Landuccio \nSalamoncelli, mess. Bonifazio de’Porcari, Spina degli \nObbizi e molti altri gentiluomini di Lucca. (STOR. \nPITOLESI). \nNel 2 agosto 1327 il castello di S. Maria a Monte venne \nassalito dall’esercito fiorentino e tolto alle armi di \nCastruccio; ma non fu che mediante il trattato di Venezia \ndel 1339 che esso restò definitivamente confermato al \ndominio fiorentino con tutti i paesi del Val d’Arno \ninferiore, i quali per l’addietro furono sotto la \ngiurisdizione politica di Lucca o di Pisa. \nSe dobbiamo credere a Giovanni Villani, S. Maria a \nMonte contavasi allora per il più forte castello di Toscana, \nessendo difeso da tre gironi di mura oltre la rocca \n(VILLANI, Cronac. Lib. X cap. 29). Ma all’anno 1343 lo \nstesso cronista soggiunge (Lib. XII cap. 16) che S. Maria \na Monte si rubellò ai Fiorentini, e i suoi abitanti per \nconseguire la libertà riscattarono la rocca da Ferraguto \nMancino. \nPoco si mantennero, come era ben da supporre, quegli \nabitanti in stato d’indipendenza, mentre si conserva nelle \nRiformagioni di Firenze l’atto di loro spontanea \nsottomissione alla Signoria sotto dì 14 febbrajo 1348 con \ndiversi patti e condizioni, i quali in sostanza riducevansi \nai seguenti: che il Comune di Firenze non potesse imporre \nsugli abitanti di S. Maria a Monte e suo distretto alcun \ndazio o gravezze per le cose che vi s’introducessero o \nestrassero, e per i contratti che facessero quei comunisti \nfra di loro. Si riservava alla medesima comunità \nl’esazione della gabella per il passo del fiume Arno e \ndella Gusciana, secondo il consueto, e gli abitanti si \nobbligavano in segno di sudditanza di offrire ogn’anno \nalla chiesa di S. Giovanni di Firenze nel giorno della sua \nfestività un cero fiorito. (RIFORMAG. DI FIR.). \nDella giurisdizione del podestà di S. Maria a Monte \ndurante il dominio della Rep. fior. si può vedere la Rubr. \n79 del Lib. V del Trattato IV delli statuti fiorentini del \n1415. Dalla qual rubrica si rileva che quel giusdiscente \nesercitava nel castello e territorio di S. Maria a Monte \nmero e misto impero sia nel civile come nel criminale \nsecondo le regole stabilite dalli statuti della comunità di S. \nMaria a Monte approvato che fossero per approvarsi dal \nComune di Firenze. \nTornarono però ben presto quei sollevati all’ubbidienza \n\ndei Fiorentini; sotto il cui dominio da allora in poi il \ncastello di S. Maria a Monte costantemente si è \nmantenuto, meno per lo spirituale che continuò a \ndipendere dai vescovi di Lucca sino al 1622. A quest’anno \nessendo stata eretta in cattedrale la collegiata di \nSanminiato, fu assegnato alla nuova mensa vescovile il \nricco patrimonio della pieve arcipretura di S. Giovanni e \nS. Maria a Monte, dichiarandosi il vescovo pro tempore \npievano nato di questa pieve collegiata. \nNella cappella di S. Dalmazio, esistita alle falde del \ncastello di S. Maria a Monte, ebbe luogo nell’aprile 1238 \n(stile pisano) un compromesso di pacificazione fra i \ncomuni, e i nobili del territorio pisano, di Sanminiato, di \nMassa marittima, delle terre di Val di Nievole, del Val \nd’Arno inferiore, di Garfagnana, e Lunigiana ecc. Il quale \natto fu rogato in Ecclesia S. Dalmatii aedificata in pede \npodii Castri S. Mariae in Monte, Lucanae Diocesis, etc. \nPiù importante dal lato della storia ecclesiastica si offre la \nchiesa di S. Maria a Monte, in origine Oracolo, ossia \nsemplice oratorio dipendente dalla sottostante pieve di S. \nIppolito fra l’Arno e la Gusciana. \nA Gottifredo pievano di S. Maria a Monte è diretta dal \nPont. Eugenio III una bolla concistoriale spedita il 6 \ngennajo 1150, dalla città di Ferentinio in Campania, con la \nquale conferma a quel pievano e ai successori i privilegii \nstati concessi alla sua chiesa dal Pont. Innocenzio II con i \nbeni e propine alla medesima attinenti. Le chiese filiali \ndella pieve di S. Maria a Monte allora erano 21, e \ncorrispondevano alle seguenti: 1. S. Tommaso in Vignale \n(a Santa Croce); 2. S. Andrea in Vignale (distrutta); 3. S. \nPietro a Vigesimo (a Castel Franco); 4. S. Martino a \nCatiana (fra l’Arno e Castel Franco); 5. S. Martino a \nCaprognana (unita alla seguente); 6. S. Bartolommeo a \nPaterno (fuori di Castel Franco); 7. S. Pietro, poi S. \nCataldo a Petriolo (verso Fucecchio); 8. S. Ippolito in \nAniano (già chiesa plebana, ora casa colonica); 9. S. \nAndrea a Maccia (perduta); 10. S. Donato a Pompiano \n(ora SS. Giuseppe e Anna a S. Donato); 11. S. Stefano di \nPatignano (distrutta); 12. S. Giorgio a Montecalvoli \n(esistente); 13. S. Andrea di Valle, (perduta); 14. S. \nDalmazio sotto S. Maria a Monte (distrutta); 15. S. \nMichele a Colle (esistita presso S. Croce); 16. S. Pietro al \nPozzo (esistente); 17. S. Lorenzo a Lugnano (chiesa e \nluogo, cui appellano alcune carte lucchesi, del gennajo \n799, del dicembre 807 ecc.); 18. S. Quirico a \nMontefalcone (esistente); 19. S. Lorenzo di Orentano \n(oratorio del piviere); 20. S. Andrea a Staffoli (esistente); \n21. S. Frediano a Tolli (chiasa antichissima, dove fu un \nmonastero di donne dal 1100 al 1181). \nAlcune delle 21 chiese predominate, un secolo dopo \nquella bolla, più non esistevano qualora esse non avessero \ncambiato titolo. Comunque sia nel registro delle chiese \ndella diocesi lucchese redatto nell’anno 1260 la pieve di S. \nMaria a Monte contava sole 18 chiese, fra le quali non si \ntrova più la cappella di S. Ippolito, primitiva pieve, non \npiù S. Frediano a Tolli, nè S. Dalmazio, nè S. Lorenzo a \nOrentano, infine neppure S. Donato a Pompiano, nè S. \nAndrea a Vignale. Al contrario si novera nel 1260 una \nseconda chiesa a Monte Calvoli (S. Jacopo) e due altre \nintitolate alla SS. Trinità a Montignano , e a S. Michele a \nPortasso . – Le chiese di S. Tommaso e di S. Andrea a \nVignale furono riunite al popolo di S. Croce, quelle di S. \n\n\n\nMichele a Caprognana, di S. Martino a Catiana, e di S. \nBartolommeo a Paterno restarono ammensate alla \nparrocchia di S. Pietro a Castel Franco. I parrochi delle \nquali chiese, essendo divenuti in seguito capi di due \nseparate comunità, ricusarono di prestare obbedienza alla \npieve matrice di S. Maria a Monte. Si può conoscere tutto \nciò da un compromesso del 1322 mosso da simili vertenze \ntra i rettori delle chiese di Castel Franco e di S. Croce da \nuna parte, e il nobile Cortevecchia del fu Aldobrandino \nde’Porcari pievano di S. Maria a Monte e il suo capitolo \ndall’altra parte. (LAMI, Hodoepor. pag. 428). \nLa pieve di S. Maria a Monte può contarsi fra le più \nantiche chiese che ebbero collegiata in tutta la diocesi \nlucchese; avvegnacchè il suo statuto capitolare conta più \ndi otto secoli. – Realmente le più antiche costituzioni del \ncapitolo della chiesa di S. Maria a Monte risalgono \nall’anno 1025, 5 luglio, quando Giovanni vescovo di \nLucca, col consenso del suo clero e di altri laici suoi \nfedeli, diede facoltà a 12 preti, a un diacono e ad un \nchierico, tutti destinati al servizio della pieve di S. Maria a \nMonte, di vivere vita comune coll’arciprete e di valersi \npel loro mantenimento della terza parte delle oblazioni \nche fossero fatte, tanto in argento, quanto in altri generi, \nalla chiesa plebana di S. Maria e S. Gio. Battista al \nMonte, con che quei canonici dovessero uffiziare la stessa \nchiesa, e obbedire al suo rettore pievano. (MEMOR. \nLUCCH. T. IV P. II). \nIl pingue patrimonio della pieve di S. Maria a Monte, che \nnel 1260 contava una rendita annua libera di lire 550, \ncorrispondente a circa 4000 lire di moneta corrente \ntoscana, fece sì che spesse volte ne fosse conferita \nl’investitura a persone nobili, per fruirne il provento senza \nsostenerne le fatiche. \nFra i pievani più distinti di S. Maria a Monte il Lami \nrammentò con lode quel Clemente di Ser Filippo Mazzei \no del Mazza da Castel Franco, che scrisse una vita del \nvescovo S. Zanobi; il qual pievano fu teologo e \ncappellano della cattedrale fiorentina. Nel 1450 il Mazzei \nera sempre pievano di S. Maria a Monte; ed anco rettore \ndella chiesa parrocchiale di Montefalcone. – Alla morte di \ncostui, accaduta nel febbrajo del 1486 (stile comune) i \npopolani di S. Maria a Monte investirono Lorenzo \nde’Medici, il Magnifico, in loro sindaco con facoltà di \npoter eleggere a suo piacere il pievano della chiesa \nvacante. Infatti Lorenzo nominò a questa dignità \necclesiastica il chierico fiorentino Luigi di Alamanno \nde’Medici, che fu poco dopo canonico eziandio nella \ncattedrale di S. Maria del Fiore a Firenze. \nNel 1562 per bolla del 1 febbrajo il Pont. Pio V conferì la \npieve di S. Maria a Monte a Giovanni degli Albizzi, allora \nrettore della chiesa di Montefalcone, previa una rinunzia a \ndi lui favore di Matteo del Vantaggio pievano; il quale \nultimo, appena stato l’Albizzi eletto in pievano, con \ndeliberazione del suo capitolo fu nominato vice-pievano, \na condizione che la cura dell’anime si dovesse affidare al \ncanonico più anziano. \nMancato il pievano Albizzi, la chiesa di S. Maria a Monte \nper bolla di Clemente VIII del 1 aprile 1598 fu conferita a \nBernardo di Giov. Battista Segni fiorentino. Cotesto \narciprete con deliberazione del 3 maggio 1599 ordinò, che \nnon si potessero alienare i beni delle prebende e dei \ncanonicati senza licenza del superiore. \n\nMa tutti questi pievani nobili fiorentini senza abbandonare \nla capitale si facevano rappresentare da un vice-rettore, \nsiccome avviene anche odiernamente. Avvegnachè il \nPont. Gregorio XV, allorchè nel dicembre del 1622 emise \nla bolla di erezione della chiesa di Sanminiato in \ncattedrale, assegnò alla nuova mensa vescovile fra le altre \nrendite quelle di tre doviziose pievanie; cioè, di S. Marco \na Sovogliana, di S. Giovanni a Barbinaja, e di S. Maria a \nMonte, dichiarando il vescovo pro-tempore pievano nato \ndella chiesa di S. Giovanni Evangelista in S. Maria a \nMonte. Il quale prelato viene rappresentato da un vice-\npievano col titolo di arciprete ed occupa un seggio distinto \nfra i canonici di quel capitolo. \nDelle tante chiese e popoli suffraganei che innanzi il \nsecolo XIII dipendevano dalla pieve di S. Maria a Monte, \nattualmente non restano che due popoli; quello della \nchiesa dei SS. Giuseppe e Anna sull’Arno, in luogo della \ndistrutta chiesa di S. Donato a Pompiano, e la parrocchia \ndi S. Cristina delle Pianora , fondata in mezzo a una tenuta \ndella corona della Granduchessa Cristina di Lorena nel \ntempo che regnava Cosimo II suo figlio. \nS. Maria a Monte ha dato alla chiesa la beata Diana \nGiuntini, virtuosissima matrona, di cui scrisse la vita nel \n1619 un Frate Onorio, venerandosi con gran fiducia le sue \nreliquie nella chiesa principale della sua patria. \nLa chiesa di S. Maria a Monte fu rimodernata nel \nprincipio del secolo corrente, e frettolosamente dipinta a \nbuon fresco dal noto pittore frescante Luigi Ademollo. \nIn essa conservasi un antico pulpito di marmo con figure \nad alto rilievo scolpite da mano assai meno felice di quella \nche alcuni crederono attribuirla al celebre Benedetto da \nMajano. \nSopra la porta della canonica esiste un arme di terra della \nrobbia relativo a uno dei tre pontefici usciti dalla famiglia \nde’Medici. \nEsiste nella canonica dell’arciprete un quadro appartenuto \na un altare dell’antica chiesa. Esso è diviso in tre spartiti, \nquello di mezzo rappresenta la nostra Donna contornata da \nuna gloria di cherubini; ha alla sua destra un S. Jacopo \nApost., e a sinistra i SS. Pietro e Paolo, col nome del \npittore da’piedi, che dice: Bartholomeus Andreae de \nPistorio pinxit. \n \nMOVIMENTO della popolazione del Capoluogo di S. \nMARIA A MONTE a tre epoche diverse, divisa per \nfamiglie. \n \nANNO 1551: Impuberi maschi -; femmine -; adulti \nmaschi -, femmine -; coniugati dei due sessi -; \necclesiastici -; numero delle famiglie 205; totalità della \npopolazione 934. \nANNO 1745: Impuberi maschi 313; femmine 278; adulti \nmaschi 380, femmine 416; coniugati dei due sessi 554; \necclesiastici 23; numero delle famiglie 297; totalità della \npopolazione 1964. \nANNO 1833: Impuberi maschi 323; femmine 349; adulti \nmaschi 421, femmine 507; coniugati dei due sessi 708; \necclesiastici 20; numero delle famiglie 415; totalità della \npopolazione 2328. \n \nComunità di S. Maria a Monte. – Il territorio di questa \ncomunità occupa un’estensione superficiale di 9556 \n\n\n\nquadr., dei quali quadr. 487 sono presi da corsi d’acqua e \nda strade. – Nel 1833 abitavano in cotesta superficie \nterritoriale 3117 persone, a ragione di 278 individui per \nogni miglio toscano quadr. di suolo imponibile. \nConfina con altre sei comunità. – Dal lato di ostro \nscirocco mediante il corso dell’Arno ha di fronte i \nterritorii delle Comunità di Montopoli e di Pontedera, con \nil primo a partire dalla fossa de’Confini quasi di fronte \nallo sbocco del torrente Vaghera sino alla così detta via \nlunga; e con il secondo dalla via lunga sino alla via di \nArno vecchio. – Costà lasciando fuori l’Arno, e prendendo \nla direzione a settentrione trova dal lato di ponente il \nterritorio di Monte Cavoli, col quale percorre la predetta \nvia di Arno vecchio , quindi attraversa l’Antifosso, poscia \nil Canale della Gusciana sul ponte del Mulinaccio, al di \nlà del quale entra nella via vicinale di Casandraccia, e \nsopra di essa nel rio dello Schiavo. Con quest’ ultimo \npiegando a ponente dirigesi per il tragitto di circa un \nmezzo miglio prima mediante il rio Schiavo, quindi per il \nrio Nero col quale ritorna nella direzione di settentrione. \nCostà sottentra il territorio della Comunità di Bientina, \nfronteggiando insieme mediante il rio Nero , poscia pel rio \nde’Lanzi, finalmente per il borro di Valle maggiore; \ndonde attraversa la strada Regia pistojese; di là per il rio \nde’Pantani e per il fosso di Vajano arriva sul lago di \nBientina, la cui gronda australe percorre dal porto di \nTavolaja a quello delle Pianora fino allo stretto di \nStaffoli. Questo stretto serve di confine alla Comunità di \nS. Maria a Monte e al territorio comunitativo di Santa \nCroce, cui spetta la gronda opposta a settentrione. \nAl fondo dello stretto di Staffoli il territorio di S. Maria a \nMonte trova di fronte a grecale quello della Comunità di \nCastel Franco, con il quale fronteggia per lungo tragitto, \nda primo per termini artificiali, poscia mediante il rio del \nCannellajo , o rio Maestro , col quale attraversa di nuovo \nla strada Regia pistojese sul ponte alle Macchie; dopo di \nche percorrendo il bosco delle Cerbaje giunge a levante \ndella villa signorile del Pozzo, per riscendere nel Canale \ndella Gusciana. Quest’ultimo serve di confine alle due \ncomunità per il tragitto di circa un miglio nella direzione \nda grecale a libeccio, fino al ponte del porto di S. Maria a \nMonte, oltrepassato il quale i due territorii vanno incontro \nall’Antifosso e lo varcano per entrare poco dopo nella \nstrada Regia provinciale del Val d’Arno e finalmente \nnella fossa de’Confini, mercè cui si dirigono nel fiume \nArno, dove ritorna a confine nella opposta ripa il territorio \ndella comunità di Montopoli. \nFra i principali corsi d’acqua, che attraversano il distretto \ndella Comunità di S. Maria a Monte, possono contarsi la \nGusciana e l’Antifosso, mentre l’Arno lo rasenta dal lato \ndi ostro-scirocco, e il lago di Bientina bagna un lembo \ndella stessa comunità dalla parte che guarda settentrione-\nmaestrale. \nFra le strade rotabili, oltre la R. pistojese e la provinciale \ndel Val d’Arno, molte altre comunitative guidano al \ncapoluogo di questa comunità. Appartengono alla classe \ndell strade rotabili comunali quella che da S. Maria a \nMonte scende al porto della Gusciana dove trova la \nprovinciale del Val d’Arno; un’altra simile percorre la \nripa destra del Canale della Gusciana e le falde dei colli di \nS. Maria a Monte, Pozzo, e Monte Falcone; una terza che \nattraversa le Cerbaje per condurre a Bientina; quella \n\nfinalmente da S. Maria a Monte va al Pozzo, e di là per i \nboschi delle Cerbaje si dirige verso il lago di Bientina alla \ndogana delle Pianora. \nAgli Articoli CASTEL FRANCO DI SOTTO, e \nFUCECCHIO, discorrendo della struttura e indole del \nsuolo di quelle due comunità, accennai della costruzione \nfisica delle colline, a piè delle quali verso ostro scorre la \nGusciana, e sulla di cui schiena incomincia la contrada \ndelle Cerbaje . Fanno parte della medesima formazione i \ncolli del Pozzo e di S. Maria a Monte, i quali consistono in \nrocce stratiformi compatte, coperte sui fianchi da \nsedimenti ghiajosi, e da ciottoli di calcarea compatta e di \narenaria macigno. All’incontro il terreno della subiacente \npianura trovasi profondamente rialzato da una fanghiglia \npalustre di recente alluvione, pingue di materie \nfertilizzanti. – Tal’è la natura del suolo in cui prosperano \nmaravigliosamente alberi da frutto, prati artificiali, il \nloppo maritato alla vite, il gelso e le granaglie; mentre i \nsovrastanti colli del Pozzo e del Monte S. Maria sono \nricoperti di rigogliose piante di olivi, di vigneti, di alberi \npomiferi, di boschi cedui, non che di alto fusto. \nIn S. Maria a Monte si lavorano molti attrazzi e utensili di \nferro per la campagna e per gli usi domestici. \nVi è pure sulla Gusciana una gualchiera con tintoria, e nel \nprimo lunedì dopo la Madonna di mezz’agosto vi si tiene \nuna fiera di bestiame vaccino di gran concorso. \nLa Comunità mantiene un medico, un chirurgo e un \nmaestro di scuola. \nLa potesteria e la cancelleria comunitativa sono in in \nCastel Franco di sotto; l’ufizio dell’esazione del Registro \ne il vicario R. in Fucecchio, l’ingegnere di Circondario e il \nTribunale di prima Istanza in Sanminiato, la \nconservazione delle Ipoteche in Pisa. \n \nQUADRO della Popolazione della Comunità di S. MARIA \nA MONTE a tre epoche diverse. \n \n- nome del luogo: S. Donato in Val d’Arno (già a \nPompiano), titolo della chiesa: SS. Giuseppe ed Anna a S. \nDonato (Rettoria) (*), diocesi cui appartiene: Sanminiato \n(già di Lucca), popolazione anno 1551 n° -, popolazione \nanno 1745 n° -, popolazione anno 1833 n° 503 \n- nome del luogo: S. MARIA A MONTE, titolo della \nchiesa: S. Giovanni Evangelista già S. Maria \n(Arcipretura), diocesi cui appartiene: Sanminiato (già di \nLucca), popolazione anno 1551 n° 934, popolazione anno \n1745 n° 1964, popolazione anno 1833 n° 2328 \n- nome del luogo: Pianora, titolo della chiesa: S. Cristina \n(Rettoria) (*), diocesi cui appartiene: Sanminiato (già di \nLucca), popolazione anno 1551 n° -, popolazione anno \n1745 n° 130, popolazione anno 1833 n° 286 \n- Totale abitanti anno 1551 n° 934 \n- Totale abitanti anno 1745 n° 2094 \n- Totale abitanti anno 1833 n° 3117 \n \n(*) La prima e la terza parrocchia di questa Comunità \nnon esistevano nel 1551, e S. Donato a Pompiano non era \nripristinata, in parrocchiale neppure nel 1745.",
    "original_title": "MARIA (S.) A MONTE",
    "page": 50,
    "slug": "maria-s-a-monte",
    "byte_offset": 293949
  },
  {
    "context": "",
    "title": "MARIA (S.) A CASTELLO",
    "body": "– Vedere CASTELLO (S. \nMARIA A). \n\n\n\n \n \n###ARTICLE### \nT:MARIA (S.) NOVELLA IN CHIANTI.\nC:\nB:– Vedere CHIANTI (S. MARIA NOVELLA IN CHIANTI).",
    "original_title": "MARIA (S.) A CASTELLO",
    "page": 54,
    "slug": "maria-s-a-castello",
    "byte_offset": 322882
  },
  {
    "context": "in Val d’Elsa.",
    "title": "MARIA (S.) NOVELLA A LUCARDO",
    "body": "– \nVilla, dove fu un castelletto che prese il vocabolo dalla \nsua chiesa parrocchiale da lunga età, stata riunita al \npopolo di S. Donato a Lucardo, nel piviere di S. Lazzaro, \nComunità e 4 miglia toscane a grecale di Certaldo, \nGiurisdizione di Castel Fiorentino, Diocesi e \nCompartimento di Firenze. \nRisiede sopra uno dei colli più prominenti della Val \nd’Elsa fra Lucardo e la collina di Marcialla, sotto le cui \npendici orientali scorre il torrente Virgignolo. \nFu costà una casa torrita o castello della famiglia \nfiorentina de’Gianfigliazzi, dove i Ghibellini dopo la \nvittoria di Montaperto corsero a diroccare quel palazzo \ncon sei case annesse. Nuovo guasto ricevè lo stesso \ncastello allorquando Corrado de’Gianfigliazzi \nfortificandosi in questa sua casa-torrita fece fronte nel \n1313 a una mano di armati dell’esercito di Arrigo VII, nel \nmentre si ritirava dall’assedio di Firenze. – Vedere \nLUCARDO (S. DONATO A). \nNel secolo XV acquistò il castello e tenuta di S. Maria \nNovella di Lucardo la ghibellina famiglia Sanminiatese \ndiscesa da Filippo Borromeo che fu per ribelle decapitato \nin Firenze nel 1370, ed al cui nipote Galeazzo di \nBorromeo stabilito in Venezia era toccato di parte un \ncastello nel popolo di S. Maria Novella di Lucardo che \nlasciò alla sua morte a 4 figlie maritate alle più cospicue \nfamiglie di Firenze. (C. LITTA, Delle Famiglie illustri \nitaliane, Tavola I dei Borromei).",
    "original_title": "MARIA (S.) NOVELLA A LUCARDO",
    "page": 55,
    "slug": "maria-s-novella-a-lucardo",
    "byte_offset": 323036
  },
  {
    "context": "",
    "title": "MARIANO (SAN) DELLA BADIOLA A MAMMA",
    "body": "– Vedere BADIOLA DI S. MARIA A MAMMA nel Val d’Arno superiore.",
    "original_title": "MARIANO (SAN) DELLA BADIOLA A MAMMA",
    "page": 55,
    "slug": "mariano-san-della-badiola-a-mamma",
    "byte_offset": 324526
  },
  {
    "context": "nel Pian di Porto.",
    "title": "MARIGNANO",
    "body": "– Vedere LIVORNO Comunità, e PORTO PISANO.",
    "original_title": "MARIGNANO",
    "page": 55,
    "slug": "marignano",
    "byte_offset": 324637
  },
  {
    "context": "nel Val d’Arno inferiore.",
    "title": "MARIGNANO (COLLE DI)",
    "body": "Vico che diede vocabolo alla distrutta chiesa di S. \nMichele a Colle, detta anche a Marignano, nel piviere e \nComunità di S. Maria a Monte, Giurisdizione di Castel \nFranco di sotto, Diocesi di Sanminiato, già di Lucca, \nCompartimento di Firenze. \nAl vico di Colle di Marignano appellano molte carte \ndell’Arch. Arciv. Lucch. Una di queste, scritta nel 30 \nsettembre 791, tratta di una donazione a favore della \ncattedrale di S. Martino nelle mani nel vescovo Giovanni \ndi Lucca, come esecutore testamentario del fu Gumperto \ndi Formisi, di una porzione di giuspadronato nella chiesa \ndi S. Angelo posta in vico Mariniano, che ivi si dichiara \nsituato presso la Gusciana. – Un Anselmo de loco \nMarignano si firmò per testimone a un istrumento del \n940, col quale il conte Guido del fu Teudegrimo autore il \npiù remoto dell’illustre famiglia de’conti Guidi donò \n\nmolte corti alla cattedrale di Pistoja ch’egli possedeva nel \ncontado pistojese. (CAMICI, Dei Duchi e March. di \nToscana). – Vedere MARIA (S.) A MONTE.",
    "original_title": "MARIGNANO (COLLE DI)",
    "page": 55,
    "slug": "marignano-colle-di",
    "byte_offset": 324718
  },
  {
    "context": "",
    "title": "MARIGNANO (PONTE DI) sul Lamone",
    "body": "– Vedere \nMARRADI, e LAMONE.",
    "original_title": "MARIGNANO (PONTE DI) sul Lamone",
    "page": 55,
    "slug": "marignano-ponte-di-sul-lamone",
    "byte_offset": 325804
  },
  {
    "context": "nel Val d’Arno fiorentino.",
    "title": "MARIGNOLLE",
    "body": "– Contrada e \ncollina suburbana, posta a libeccio di Firenze, con due \nchiese parrocchiali (S. Maria e S. Quirico a Marignolle) \nnel piviere di Giogoli, Comunità di Legnaja, Giurisdizione \ndel Galluzzo, Diocesi e Compartimento di Firenze, la cui \ncittà trovas i circa due miglia a grecale della contea di \nMarignolle. \nÈ una deliziosa collina sparsa di case coloniche, di ville \nsignorili, di amene coltivazioni, alla cui pendice \noccidentale scorre la Greve. Una di coteste ville \napparteneva all’estinta famiglia de’Marignolli , che fu di \ngrandissima autorità in Firenze e quasi sempre capo di \nfazione Guelfa, cosicchè essa dovè tutta uscire dalla patria \ndopo la disfatta di Montaperto (anno 1260). Per altro non \ncorsero appena sei anni che la stirpe Marignolli alla testa \ndel suo partito tornò a signoreggiare in Firenze, cui diede \nnon pochi gonfalonieri di giustizia e priori d’arti. \nFu la chiesa di S. Maria a Marignolle un asceterio di \ndonne rammentato in alcune memorie del secolo XIII. \nQuesto monastero, dice il Richa, era compreso nel popolo \ndei SS. Quirico e Giulitta a Marignolle, quando quelle \nrecluse, nel febbrajo del 1289, passarono ad abitare in \nFirenze nel popolo di S. Lucia sul Prato, dopo aver \nfabbricato chiesa e chiostro sotto l’invocazione di S. \nMaria. Il terreno sul quale fu edificata la nuova clausura \nper le monache di Marignolle, apparteneva a una \nGianfigliaccio del fu Rosso de’Gianfigliazzi, il quale \nprobabilmente ebbe in permuta il luogo delle monache di \nMarignolle, che fu poi convertito nella villa Gianfigliazzi, \nacquistata di recente dal Marchese Gino Capponi. È quella \nstessa villa nella quale si fermò tre giorni il Pont. Leone X \nper dar tempo ai Fiorentini di compire i grandi preparativi \nal suo solenne ingresso. \nNon meno celebre è Marignolle per altra villa che fu \nde’Sacchetti, dove nel 1379 si macchinò una congiura \ncontro il governo di Firenze con l’intenzione di dare la \ncittà in mano del re Carlo da Durazzo, mentre le sue genti \nscendevano in Italia per cacciare da Napoli la regina \nGiovanna. \nIl capo della congiura fu Giannozzo Sacchetti uomo \nipocrita, il quale giudicando l’occasione pronta alle novità, \nstimò potergli leggermente venir fatto di mutare stato. – \nAlle quali cose Giannozzo Sacchetti veniva anche \nstimolato da Benedetto Peruzzi, e da Lapo da \nCastiglionchio, che trovavansi banditi come ribelli della \nrepubblica fiorentina. Dondechè il Sacchetti, dopo aver \nragunati molti suoi amici a cena nella villa a Marignolle, \npalesò le lettere del re Carlo ai convitati, in cui si \nprometteva, previo lo sborso di 3000 fiorini, di rimettere \nin patria i complici fuorusciti. \nIn questo mentre la Signoria essendo stata avvisata della \ncongiura, e sentito il Sacchetti a Marignolle arrivato, \ncommise al capitano del popolo che mandasse ad \n\n\n\narrestarlo coi congiurati; lo che eseguito, e avuto dal \nSacchetti mediante i tormenti, piena confessione di tutta \nla trama, ai 15 di ottobre dell’anno stesso 1379 gli fu \nmozzata la testa. \nBonifazio Peruzzi, che doveva ancor egli per le leggi \ndell’offesa maestà morire, alle preghiere di molti cittadini \nfu liberato mediante lo sborso di 2000 fiorini d’oro. La \nstessa pena fu anche data a Donato Strada, a Piero \nCanigiani, a Guido della Foresta, e ad Antonio da Uzzano. \nMa Benedetto Peruzzi, che aveva falsato il suggello del re \nCarlo da Durazzo, fu condannato in contumacia a morte, \nqualora in potere della repubblica fosse capitato. \n(AMMIRAT. Storie Fior. Lib. XIV). \nFra le ville celebri di Marignolle, oltre la summentovata \nde’Sacchetti, havvi la testè rammentata de’Gianfigliazzi. \nQuest’ultima è situata presso la vecchia chiesa di S. \nMaria, ridotta attualmente a camposanto della nuova \nparrocchia, il cui giuspadronato nel principio del secolo \nXVIII passò nel marchese Piero Capponi. \nLa stessa famiglia Capponi fino dal secolo XVII aveva \nacquistato l’altra più grandiosa villa, detta ora dei \nCapponi, circondata da vasto prato, e giardino sostenuti \nda grandi muraglioni a barbacane, con sotterranee tinaje e \ngrandiose cantine. Cotesta villa signorile fu edificata dai \nprimi Granduchi di Toscana col disegno di Bernardo \nBuontalenti. – Essa insieme con molti poderi annessi fu \nassegnata a Don Antonio nato dalla Bianca Cappello e dal \nGranduca Francesco I innanzi che la sposasse. Il quale D. \nAntonio sarebbe stato legittimato se contava il vero una \ncartella di piombo citata dal canonico Moreni, la quale \nesisteva nella compagnia di S. Maria a Marignolle, chiesa \nche fu fondata da D. Antonio suddetto nell’anno 1599, e \nper la quale Alessandro Bronzino fece il quadro \ndell’altare, rappresentante la SS. Annunziata. \nLa parrocchia di S. Maria a Marignolle nel 1833 noverava \n216 abitanti. \nLa parrocchia de’SS. Quirico e Giulitta a Marignolle nel \n1833 aveva 198 abitanti.",
    "original_title": "MARIGNOLLE",
    "page": 55,
    "slug": "marignolle",
    "byte_offset": 325873
  },
  {
    "context": "",
    "title": "MARILLA",
    "body": "– Vedere MARLIA presso Lucca.",
    "original_title": "MARILLA",
    "page": 56,
    "slug": "marilla",
    "byte_offset": 330819
  },
  {
    "context": "",
    "title": "MARINA DI CAMPO",
    "body": "– Vedere CAMPO nell’Isola dell’Elba, e MARCIANA Comunità.",
    "original_title": "MARINA DI CAMPO",
    "page": 56,
    "slug": "marina-di-campo",
    "byte_offset": 330865
  },
  {
    "context": "",
    "title": "MARINA DI LUNGONE",
    "body": "– Vedere PORTO LUNGONE.",
    "original_title": "MARINA DI LUNGONE",
    "page": 56,
    "slug": "marina-di-lungone",
    "byte_offset": 330953
  },
  {
    "context": "",
    "title": "MARINA DI MARCIANA",
    "body": "– Vedere MARCIANA nell’Isola dell’Elba.",
    "original_title": "MARINA DI MARCIANA",
    "page": 56,
    "slug": "marina-di-marciana",
    "byte_offset": 331003
  },
  {
    "context": "",
    "title": "MARINA DI RIO",
    "body": "– Vedere Rio nell’Isola dell’Elba.",
    "original_title": "MARINA DI RIO",
    "page": 56,
    "slug": "marina-di-rio",
    "byte_offset": 331075
  },
  {
    "context": "",
    "title": "MARINA (PIETRA)",
    "body": "– Vedere ALBANO (MONTE).",
    "original_title": "MARINA (PIETRA)",
    "page": 56,
    "slug": "marina-pietra",
    "byte_offset": 331136
  },
  {
    "context": "nel Val d’Arno sotto Firenze.",
    "title": "MARINA e MARINELLA, ossia VAL DI MARINA",
    "body": "– Piccola vallecola che prese il \n\nnome da due fiumane, le quali scaturiscono dal monte \ndelle Croci. La così detta Val di Marina ha il monte \nMorello al suo levante e quello della Calvana a ponente. \nLe due fiumane corrono quasi parallele per il cammino di \ncirca otto miglia toscane da settentrione a ostro-libeccio in \nmezzo al territorio comunitativo di Calenzano fino a che \nnel piano di Sesto esse perdono il loro nome e si vuotano \nentrambe nel fiume Bisenzio, la Marinella a Capalle e la \nMarina a Campi. – Vedere CALENZANO Comunità.",
    "original_title": "MARINA e MARINELLA, ossia VAL DI MARINA",
    "page": 56,
    "slug": "marina-e-marinella-ossia-val-di-marina",
    "byte_offset": 331185
  },
  {
    "context": "",
    "title": "MARINASCO dietro il golfo lunense o della Spezia",
    "body": "– Villaggio con antica pieve che ha il titolo di arcipretura (S. \nStefano) nel Mandamento della Spezia, Diocesi di Luni-\nSarzana, provincia di Levante, Regno Sardo. \nFu Marinasco, al pari di altri castelletti della Lunigiana, \nsignoria dei discendenti del Marchese Oberto conte del S. \nPalazzo di Ottone I, in guisa che l’Imp. Arrigo IV, mercè \nun diploma concesso nel 1077 ai fratelli Folco e Ugo, figli \ndel Marchese Azzo della casa d’Este, confermò loro fra \ngli altri luoghi del contado lunense Marinasco, Panigale, \necc. Infatti un Marchese Oberto figlio del fu Marchese \nAlberto della stessa agnazione, nel 1094 stando nel borgo \ndi Aulla con la di lui madre contessa Giuditta, donò al \nMon. di S. Venerio nell’Isola di Tino una porzione dei \nbeni che il figlio e la madre possedevano in Marinasco \npresso la pieve di S. Stefano. (MURAT. Ant. Estens. P. I). \nLa pieve stessa di S. Stefano a Marinasco è rammentata \nnella bolla concessa da Eugenio III e confermata nel 1202 \ndal Pont. Innocenzo III ai vescovi di Luni. Si avverta che \nin quell’anno medesimo 1202 il Marchese Alberto \nMalaspina per se, per Guglielmo e per Corrado suoi \nnipoti, cedè a titolo d’enfiteusi perpetua al vescovo di \nLuni e ai suoi successori tutti i beni che essi avevano \nacquistato in Lunigiana dai marchesi d’Este, i quali beni \nallora ritenevano in feudo i signori di Vezzano e altri \nnobili, o cattani di Lunigiana. (MURAT. Op. cit.) \nLa parrocchia di S. Stefano a Marinasco nel 1832 contava \n976.",
    "original_title": "MARINASCO dietro il golfo lunense o della Spezia",
    "page": 56,
    "slug": "marinasco-dietro-il-golfo-lunense-o-della-spezia",
    "byte_offset": 331811
  },
  {
    "context": "",
    "title": "MARINELLA DI LUNI",
    "body": "– Contrada di recente acquisito \nmediante il rinterro e protrazione del littorale. È \ncircoscritta dalla foce di Magra, che le resta a ponente e \ndal torrente Parmignola che le scorre a levante mentre \nrestano al suo settentrione i campi di Luni e a ostro il \nmare. È compresa nel Mandamento e Diocesi di Sarzana, \nProvincia di Levante, Regno Sardo. \nA conoscere la contrada della Marinella di Luni meglio di \nme adempiranno le parole del proprietario di quella \nmoderna cascina, il nobile Agostino Magni-Griffi, col \nrichiamare il lettore a percorrere una sua lettera del 17 \nmaggio 1832 inserita nel Giornale agrario di Firenze (n° \n22). \n“Il suolo della Marinella, diceva egli, per essere costituito \ndi rilasci di mare, è interamente arenoso, se non che ora è \na sufficiente profondità disegualmente ricoperto da terra \nvegetabile, deposito delle innondazioni della Magra, ed in \nparte ancora del vicino torrente Parmignola.” \n“Apparteneva questa tenuta alla nobile famiglia \nde’Fieschi, ed ultimamente a Gio. Agostino Serra duca di \nTerra nuova ora stabilito in Napoli.” \n\n\n\n“Per la lontananza del proprietario essa trovavasi ridotta \nin uno stato deplorabile: coperta di lagune e di acque \nstagnanti, le quali, occupando forse la metà di quella \nsuperficie territoria le, rendevanla inabitabile ai coloni per \nle febbri intermittenti da cui si trovavano di continuo \nafflitti. \n“Era in tale stato quando la tenuta della Marinella fu \nchiesta ed ottenuta per trentacinque anni in affitto dal sig. \nMagni-Griffi, nel progetto che egli meditava di stabilirvi \nuna cascina ad imitazione delle lombarde.” \n“Le prime operazioni furono dirette a colmare le lagune, a \nriempire molti fossi, che, per essere approfondati più bassi \ndel livello del mare, non avevano un libero sgorgo, donde \nne sostituì altri più superficiali, ripuliti costantemente per \nimpedire la putrefazione delle materie vegetabili. Si \nstabilirono in seguito delle praterie artificiali, e vi si \ncondussero 40 vacche dalla Svizzera, le quali vi hanno \nprosperato in guisa che, dopo varii esperimenti, il \nproprietario ha ottenuto un cacio se non da mettersi al \nconfronto del Lodigiano, al certo da superare quello della \nR. Cascina di Pisa.” \n“Aveva pure lo stesso Magni-Griffi nei primi anni riunito \nalla Marinella di Luni una numerosa mandra di Merini; \nma per alcune ragioni indipendenti dalla sua volontà \ndovette rinunziare a questo ramo di pecuaria. Di \ngrandissimo rilievo pertanto è l’utile apportato alla privata \ne pubblica economìa nella riduzione di quel suolo, già \nmalsano e di piccolissimo frutto, e tale oggi che può \nservire di esempio ai vicini, e a una gran parte di abitanti \nlimitrofi della Maremma toscana. ” \nLa spiaggia della Marinella stante i rinterri continui della \nMagra non solo gradatamente và ritirandosi, ma il basso \nfondo del contiguo littorale talmente si prolunga in mare, \nche due bastimenti mercantili a tre alberi pochi anni \naddietro essendo stati sorpresi da una burrasca in tempo di \nnotte, credendo i piloti di entrare nel Golfo della Spezia, \ninvestirono e arrenarono nella spiaggia fra la Marinella e \nil littorale di Avenza; e poco mancò che una fregata non \ncadesse nel medesimo intoppo.",
    "original_title": "MARINELLA DI LUNI",
    "page": 56,
    "slug": "marinella-di-luni",
    "byte_offset": 333373
  },
  {
    "context": "",
    "title": "MARITTIMA TOSCANA",
    "body": "– Vedere MAREMMA TOSCANA.",
    "original_title": "MARITTIMA TOSCANA",
    "page": 57,
    "slug": "marittima-toscana",
    "byte_offset": 336651
  },
  {
    "context": "",
    "title": "MARITTIMA (MASSA)",
    "body": "Vedere MASSA MARITTIMA in Val di Pecora.",
    "original_title": "MARITTIMA (MASSA)",
    "page": 57,
    "slug": "marittima-massa",
    "byte_offset": 336704
  },
  {
    "context": "(già Marilla) nella pianura orientale di Lucca.",
    "title": "MARLIA",
    "body": "– \nContrada con villa reale e chiesa plebana (S. Maria) nella \nComunità Giurisdizione e quasi 5 a settentrione di \nCapannori, Diocesi e Ducato di Lucca. \nRisiede alla base meridionale del monte delle Pizzorne in \nmezzo a una campagna attraversata dal torrente Sana, \ntributario della Fossa nuova che entra nel lago di Sesto o \ndi Bientina. È un paese aperto d’ogn’intorno sparso di \nville, di giardini, di laghetti artificiali, di parchi, di viali e \ndi rare piantagioni, fra i quali primeggia la R. villa \nomonima. \nMarlia nei secolo anteriori al mille portava varii \nnomignoli. Il più antico fu quello di Vico Elingo, nella cui \n\nparrocchia di S. Terenzio forse era compreso il luogo dove \nora sorge la R. villa di Marlia. – Vedere ELINGO (VICO). \nPiù tardi questa stessa contrada si disse Marilla, e quindi \nper contrazione Marlia siccome apparisce da molte carte \ndell’Arch. Arciv. di Lucca dei secoli IX, X e XI, \npubblicate in gran parte nelle Memorie lucchesi. \nA quell’epoca la pieve di S. Maria e S. Terenzio a Marlia, \no a Marilla, contava sotto la sua giurisdizione il distretto \ndella chiesa parrocchiale, ora pieve di S. Pancarzio, la \nquale portava il distintivo di S. Pancrazio in Cerbajola. –\n(Vedere MEMOR. LUCCH. Vol. V P. III, precipuamente \nnei documenti del 29 dicembre 918, del 13 e 30 luglio \n939, del 9 aprile 940, ecc.) \nIl giuspadronato della pieve di Marlia con l’annessa corte \ndi S. Terenzio e con quella della distrutta chiesa sua \nmanuale di S. Martino a Ducentola innanzi e dopo il mille \nappartenevano ai vescovi di Lucca. \nInfatti nel 13 maggio dell’anno 1055 Giovanni vescovo \ncon il suo avvocato compariva in giudizio in Lucca \ndavanti a Berardo messo straordinario dell’imperatore \nArrigo III per reclamare, siccome ottenne favorevole, un \nplacito, col quale fu ordinata la restituzione alla cattedrale \ndi S. Martino della corte di Marlia, della chiesa di S. \nTerenzio e del vicino castello con la sua carbonaja \n(pomerio) e le mura che lo difendevano. Una conferma di \ntutto ciò fu conceduta in seguito dagl’imperatori Arrigo \nVI, Ottone IV e Carlo IV con altrettanti diplomi, spediti \nnel 20 luglio 1194, 14 dicembre 1209, e 15 febbrajo 1355, \ncoi quali privilegii si concedevano ai vescovi di Lucca, fra \nmolte altre giurisdizioni, la corte di Marlia cum plebe et \nEcclesia S. Terentii, insieme con tutti i terreni, pasture, \ncaccie, pescagioni, selve, e aldioni a quella pieve \nappartenenti. – Dai quali diplomi pertanto si scuopre che \nMarlia in quella età aveva un castello o villa signorile di \nproprietà dei vescovi di Lucca. (MEMOR. LUCCH. T. IV \nP. I e II). \nFu poi nella villa di Marlia dove il marchese Ugo di \nToscana nell’estate del 996, e nuovamente in quella del \n998, accolse e festeggiò l’Imp. Ottone III. \nCon lo scorrere dei secoli la villa e il parco di Marlia \npervenne nella famiglia lucchese Orsetti, dalla quale dopo \nil 1806 fu acquistata in compra dai principi Baciocchi, che \nampliarono, e d’ogni maniera abbellirono cotanto \ndelizioso resedio campestre, il quale servì loro bene \nspesso di residenza, siccome serve tuttavia di frequente \nabitazione alla R. famiglia Borbonica attualmente in \nLucca regnante. \nLa chiesa plebana di Marlia nel 1260 non contava più fra \nle sue suffraganee la chiesa di S. Pancrazio, per essere \nstata eretta in pieve, cui si assegnarono 6 parrocchie \nsuccursali; mentre dalla pieve di S. Maria a Marlia \nrimasero dipendenti le chiese S. Terenzio di Vico Elingo, \ndi S. Donato a Marlia , di S. Martino a Ducentola , di S. \nProspero, di S. Venanzio e di S. Giusto. – Attualmente \nniuna di coteste chiese succursali credo che esista, o \nseppure, non sono che semplici oratorii dipendenti e \naggregati, come S. Donato a Marlia, alla parrocchia \nplebana, la quale attualmente non ha alcuna succursale. \nLa pieve di S. Maria e S. Donato a Marlia nel 1832 \ncontava 1931 abitanti.",
    "original_title": "MARLIA",
    "page": 58,
    "slug": "marlia",
    "byte_offset": 340747
  },
  {
    "context": "in Val di Nievole.",
    "title": "MARLIANA",
    "body": "– Castello murato, in \ngran parte diruto con due porte che minacciano rovina, \ncapoluogo di comunità con chiesa plebana (S. Niccolao) \nnella Giurisdizione e circa miglia toscane 5 a maestr. di \nSeravalle, Diocesi di Pistoja, Compartimento di Firenze. \nSiede a scalèo sulla parte prominente di uno sprone del \nmonte di Serra, appartenente alla montagna pistojese, tra \nle sorgenti del fiume Nievole che lo bagna a levante e \nquelle del torrente Borra che gli scorre dall’opposto lato; \nnel gr. 28° 25’ 8” longitudine e 43° 56’ 6 di latitudine 10 \nmiglia toscane a ponente di Pistoja, 4 miglia toscane a \nsettentrione-maestrale di Montecatini di Val di Nievole, 4 \nmiglia toscane a scirocco di Vellano, e circa 8 miglia \ntoscane a grecale di Pescia. \nIl castello e gli uomini di Marliana cominciarono a \nfigurare nella storia municipale dei paesi di Val di \nNievole fino dal secolo XII, per cagione delle guerre che i \nMarlianesi assistiti dai Pistojesi facevano ai signori di \nMaona e al comune di Montecatini, quando questo e \nquelli erano sotto l’accomandigia dei Lucchesi. \nIl P. Zaccaria nei suoi Anec. Pistor. riporta i capitoli di un \ntrattato di pace stipulato presso il fiume Nievole, li 20 \naprile 1179, fra i consoli di Montecatini e Guido di \nBorgognone signore di Maona da una parte, e i Pistojesi \ncon gli uomini di Seravalle e quelli di Marliana dall’altra \nparte. \nUno degli articoli di pace verteva sulla promessa fatta \ndagli abitanti di Montetatini e dal signor di Maona di non \nimpedire ai Pistojesi e ai Marlianesi la riedificazione del \ncastello di Marliana, che era stato disfatto dai primi nella \nguerra del 1177. \nPossedeva beni in Marliana il Mon di S. Tommaso, o di S. \nMato in Val di Bure, siccome lo dimostra un contratto del \n3 marzo 1128, col quale quel priore, previo il consenso \ndell’abate di S. Antimo, da cui dipendeva il Mon. di S. \nMato, alienò al vescovo di Lucca tutti i beni che il suo \nmonastero possedeva fra la Nievole e Lucca, e \nsegnatamente quelli situati a Verruca (sopra Cozzile), a \nMaona, a Marliana, a Montecatini, e a Pescia. – Vedere \nMAONA. \nDue contratti del 16 marzo 1243, e 17 luglio 1248, rogati \nin Marliana, trattano di alcuni pezzi di terra che acquistò \nil rettore della chiesa di S. Maria in Collina nel piviere di \nSerra. \nFu parimente celebrata in Marliana nel 12 luglio 1329 una \ntransazione fra il pievano di Serra e alcuni uomini di \nMarliana. Finalmente tre istrumenti del 6 settembre 1339, \ndell’11 settembre 1340, e del 10 febbrajo 1341 furono \nrogati tutti nella rocca di Marliana . (ARCH. DIPL. FIOR. \nCarte dell’Opera di S. Jacopo di Pistoja). \nDa questi ultimi documenti pertanto rilevarsi che la rocca \ndi Marliana nel secolo XVI era già stata riedificata. \nA conferma di ciò giova rammentare una provvisione \ndella Signora di Firenze sotto li 16 aprile 1353, in vigore \ndella quale la Rep. fiorentina per sgravarsi della spesa che \nresultava dal far custodire per suo conto i castelli di \nCrespole e di Marliana del vicariato della Montagna di \nPistoja, ordina di farne la restituzione ai Pistojesi. – \nAttualmente non pare che restino tracce della rocca, la \nquale esistere doveva nella parte più eminente del \ncastello, dove attualmente risiede la canonica e la pieve. \nCotesta chiesa stata recentemente restaurata, non era, nel \n\nprincipio del secolo XIV, altro che semplice cura, siccome \npuò vedersi dalle carte del sinodo diocesano pistojese \ndell’aprile 1316. – (ZACCARIA, Anecd. Pistor.) \n \nMOVIMENTO della popolazione del Capoluogo di \nMARLIANA a tre epoche diverse, divisa per famiglie. \n \nANNO 1551: Impuberi maschi -; femmine -; adulti \nmaschi -, femmine -; coniugati dei due sessi -; \necclesiastici -; numero delle famiglie 86; totalità della \npopolazione 380. \nANNO 1745: Impuberi maschi 119; femmine 101; adulti \nmaschi 298, femmine 241; coniugati dei due sessi 122; \necclesiastici 5; numero delle famiglie 176; totalità della \npopolazione 886. \nANNO 1833: Impuberi maschi 146; femmine 182; adulti \nmaschi 121, femmine 153; coniugati dei due sessi 314; \necclesiastici 2; numero delle famiglie 203; totalità della \npopolazione 918. \n \nComunità di Marliana. – Il territorio di questa comunità \nabbraccia una superficie di 12,332 quadr., dei quali 345 \nsono presi da corsi d’acqua e da strade. Vi era nel 1833 \nuna popolazione di 3345 abitanti a ragione di 224 persone \nper ogni miglio toscano quadr. di suolo imponibile. \nConfina con i territorj di sette comunità del Granducato. – \nDal lato di ponente ha di fronte la Comunità di Vellano, \nda primo mediante la Pescia maggiore, a partire dal borro \nAvanello fino alla confluenza dell Pesciola di Vellano, il \ncui alveo rimonta dalla dal lato di libeccio per \nincamminarsi verso le sue sorgenti. \nSul poggio delle Martine nel trivio delle strade comunali \nche vengono da Pescia, da Momigno e da Marliana, \nsottentra la Comunità di Massa e Cozzile, con la quale \nscendendo di Marliana fronteggia dalla parte di libeccio \nscendendo il fianco del monte che sta fra Marliana e \nCozzile, fino alla strada comunale che guida a \nMontecatini. \nCostà voltando faccia a ostro sottentra quest’ultima \ncomunità per termini artificiali da formare un angolo \nrientrante, finchè ritornando nella prima direzione scende \nnella valle dove cavalca il fiume Nievole e poi entra nel \nfosso Masetta suo tributario. Di là dirigendosi verso \nscirocco oltrepassa il torrente Renaggio ; e quindi la strada \ncomunale di Campore, al di là della quale trova il torrente \nBolognola. Mediante quest’ultimo dopo corto cammino \nviene a confine la Comunità di Seravalle, finchè poco al di \nlà del prenominato torrente sottentra dallo stesso lato di \nscirocco il territorio comunitativo di Porta Lucchese delle \ncortine di Pistoja. Con questa comunità, dopo aver \npercorso il fosso di Vignano, poscia quello della Lastra , \nentra nel torrente Vincio di Montagna, che presto \nattraversa di fronte al borro di Cuccheto, mediante il quale \nle due Comunità arrivano al così detto viottolo del \nCavalluccio . Costà voltando faccia a levante sottentra a \nconfine la Comunità di Porta al Borgo di Pistoja, con la \nquale l’altra di Magliana sale il poggio per la strada che va \na Calamecca, quindi per altri viuzzi rimonta la Fossa \ngrande sino a che arriva sul poggio di Casaluce \ndirimpetto al paese di Calamecca. \nCostà sottentra la Comunità di Piteglio, passando da \nprimo di fronte a grecale, poi piegando a settentrione e \n\n\n\nfinalmente a maestr. per il fosso di Liesino; quindi \nformando un angolo rientrante con la fronte volta a \ngrecale, passa dietro al poggio di Serra, dove volta faccia \na maestr. per rientrare nel fiume Pescia e scendere lungo \nil suo alveo sino alla confluenza del borro Avanello, dove \nritrova la Comunità di Vellano. \nNon vi sono fiumi, non vi sono strade rotabili che \nattravesino questo territorio; appena la Pescia nascente e \nla Nievole ancor povera d’acque lambiscono per corto \ncammino a maestro e a scirocco gli estremi suoi confini. \nIn quanto all’articolo strade, poche comunità della \nToscana le potrebbero oggidì contare peggiori. \nLa qualità del terreno di questo distretto montuoso spetta \ncompletamente alle tre rocce stratiformi appenniniche, più \nvolte in quest’opera designate sotto i nomi di arenaria \nmacigno, di calcarea alberese, e di schisto bisciajo . \nFra i prodotti agrarii di questa contrada primeggia il \ncastagno, le cui selve cuoprono quasi tre quarti del \nterritorio. La sementa del segale, del grano, e di altri \nlegumi sono di tal raccolta che non basta al consumo della \npopolazione, cui potrebbe supplire, se già in parte non \nsuppliscono, i bulbi delle patate. La coltivazione però \ndelle vite dà un frutto superiore alle preaccennate raccolte \ndopo le castagne. Il taglio dei boschi per legname da \nlavoro, e per convertire in carbone, fornisce nei tempi \nopportuni un buon frutto a’possidenti terrieri di Marliana. \nLa Corona di Toscana possedeva nel territorio di questa \ncomunità 441 coltre di terreno con titolo allodiale, che \ndopo esser stato diviso in 142 appezzamenti di selve di \ncastagni, di vigneti, ecc., fu rilasciato ad enfiteusi \nperpetua a varii comunisti. \nNon risiede in Marliana che l’autorità municipale, il suo \npotestà è a Seravalle; la cancelleria comunitativa, l’ufizio \ndi esezione del Registro, l’ingegnere di Circondario, la \nconservazione delle Ipoteche, e il tribunale di prima \nIstanza sono tutti in Pistoja. \n \nQUADRO della Popolazione della Comunità di \nMARLIANA a tre epoche diverse. \n \n- nome del luogo: Avaglio, titolo della chiesa: S. Michele \n(Rettoria), diocesi cui appartiene: Pistoja, popolazione \n(ERRATA: anno 1640) anno1551 n° -, popolazione anno \n1745 n° -, popolazione anno 1833 n° 170 \n- nome del luogo: Casore, titolo della chiesa: S. \nBartolommeo (Pieve), diocesi cui appartiene: Pistoja, \npopolazione (ERRATA: anno 1640) anno1551 n° 326, \npopolazione anno 1745 n° 372, popolazione anno 1833 n° \n- nome del luogo: MARLIANA, titolo della chiesa: S. \nNiccolao (Pieve), diocesi cui appartiene: Pistoja, \npopolazione (ERRATA: anno 1640) anno1551 n° 380, \npopolazione anno 1745 n° 886, popolazione anno 1833 n° \n- nome del luogo: Momigno, titolo della chiesa: S. Donato \n(Pieve), diocesi cui appartiene: Pistoja, popolazione \n(ERRATA: anno 1640) anno1551 n° 283, popolazione \nanno 1745 n° 410, popolazione anno 1833 n° 656 \n- nome del luogo: Montagnana, titolo della chiesa: SS. \nGiusto e Lucia (Pieve), diocesi cui appartiene: Pistoja, \npopolazione (ERRATA: anno 1640) anno1551 n° 352, \npopolazione anno 1745 n° 586, popolazione anno 1833 n° \n\n- nome del luogo: Serra, titolo della chiesa: S. Maria \n(Pieve), diocesi cui appartiene: Pistoja, popolazione \n(ERRATA: anno 1640) anno1551 n° 411, popolazione \nanno 1745 n° 351, popolazione anno 1833 n° 389 \n \n- Totale abitanti (ERRATA: anno 1640) anno1551 n° 1752 \n- Totale abitanti anno 1745 n° 2605 \n- Totale abitanti anno 1833 n° 3345",
    "original_title": "MARLIANA",
    "page": 58,
    "slug": "marliana",
    "byte_offset": 340747
  },
  {
    "context": "(marmor Milliare) sulla via Emilia in Val di Tora.",
    "title": "MARMIGLIAJO",
    "body": "– All’Articolo LUCIANA di Val di Tora, nel \ncui popolo trovasi compreso il luogo di Marmigliajo , fu \nrammentata una colonna milliare esistente, e un’altra \nesistita nelle sue vicinanze lungo la via Emilia di Scauro , \ndonde io traeva un quasi sicuro indizio della cagione che \nfece dare a questo località il nome di Marmigliajo , nome \nche con poca diversità, mi sembrò ripetuto nella via \nfrancesca in Val di Paglia passato Radicofani. – Vedere \nMALAMULIER, e MALMILIARE ec. \nGioverà inoltre avvertire, che mentre tutti i cippi millitari \nsuperstiti lungo la via Emilia, ossia Maremmana di Val di \nTora, sono fatti di marmo bianco delle cave di Campiglia \ne della Gherardesca, all’incontro quello trovato a \nRimazzano nella Fattoria di S. Regolo è di travertino, \ncome può vedersi nel Campo Santo di Pisa.",
    "original_title": "MARMIGLIAJO",
    "page": 59,
    "slug": "marmigliajo",
    "byte_offset": 350815
  },
  {
    "context": "in Val d’Elsa.",
    "title": "MARMORAJA (PIEVE DI)",
    "body": "– Pieve antica \n(S. Maria e S. Gervasio), nella Comunità Giurisdizione e \ncirca 2 miglia toscane a levante di Casole, Diocesi di \nColle, già di Siena, Co mpartimento della stessa città, da \ncui è 10 miglia toscane a ponente. \nRisiede sul dorso della Montagnola lungo la strada che da \nSiena per la villa di Celsa, Marmoraja, e Monte Castello \nguida alla città di Colle. \nSe non fosse più antico del secolo XIII questo luogo, vi \nsarebbe da dubitare che avesse preso il vocabolo di \nMarmoraja (ossia lapidicina) dalle cave de’marmi, che \ncostà fra Celsa e Marmoraja si scopersero e si attivarono \nprecipuamente all’occasione di fabbricare il bellissimo \nduomo di Siena. Altri indizj però farebbero credere che il \nvocabolo di Marmoraja derivasse da un’antica porta di \nmarmo che esisteva, non sò se nel castello o nella chiesa \ndi Marmoraja , appellata perciò Ad portam Marmorajam. \n(ARCH. DIPL. FIOR. Carte della Comunità di Volterra). \nComunque sia, il vero si è che la villa e pieve di \nMarmoraja esistevano sino dal secolo XII, allora di \npadronato della famiglia magnatizia de’conti di Staggia \ndella casa Franzesi, mentre in Marmoraja, territorio \nsanese, fu rogato nel 10 agosto 1165 un istru mento, col \nquale Bonone di Filippo vendè a Ugo abate del monastero \ndell’Isola per la sua badia tutte le ragioni e giurisdizioni \nche egli aveva nel piviere di Marmoraja e nella curia e \ndistretto di Montagutolo sul Monte maggio e altrove. \n(ARCH. DIPL. FIOR. Carte del Mon. di S. Eugenio). \nIn Marmoraja nell’anno 1181 a dì 7 settembre fu stipulata \nla pace tra il Comune di Siena e Ugone vescovo di \nVolterra a cagione delle miniere di Montieri. \nEsisteva anche costà una specie di fortilizio, stato \ndevastato dall’esercito imperiale nel dì 19 maggio del \n\n\n\n1554. \nLa pieve di Marmoraja è rammentata fino dal 1189 nella \nbolla di Clemente III. spedita a Bono vescovo di Siena, \nalla cui cattedrale, fra le altre sottomatrici quel pontefice \nconfermò la pieve di Marmoraja con tutte le sue \npertinenze. \nQuesta battesimale nel 1592 fu smembrata dalla diocesi \nsenese per darla alla nuova chiesa vescovile di Colle, \ndalla quale d’allora in poi essa dipende. \nLa pieve di S Maria e S. Gervasio a Marmoraja nel 1833 \ncontava 266 abitanti.",
    "original_title": "MARMORAJA (PIEVE DI)",
    "page": 59,
    "slug": "marmoraja-pieve-di",
    "byte_offset": 351709
  },
  {
    "context": "nel Golfo lunense della Spezia.",
    "title": "MAROLA",
    "body": "– Villaggio \nche ha un fortino sulla punta estrema di una cala con ch. \nprepositura (S. Vito) nel Mandamento e circa miglia \ntoscane uno a libeccio della Spezia, Diocesi di Luni-\nSarzana, Provincia di Levante, Regno Sardo. \nGiace il paese di Marola intorno a una delle insenature del \nfianco occidentale del Golfo della Spezia fra questa città e \nla cala detta di Cadimare, poco lungi dal casale di \nFezzano. \nIl grande sporto che fa nell’onde il promontorio, onde la \ncala di Marola è separata da quella di Cadimare, piantato \na vigne sostenute da pergolati, e la giacitura del paese sul \nlido che ritirasi in arco, costituiscono da lontano un \nquadro pittorico graziosissimo. \nDopo la cessione fatta nel 1202 dai Malaspina quando \ncederono la giurisdizione di Marola ai vescovi di Luni, \nuno di essi, il Vesc. Guglielmo, nel 1252 vendè Marola \ncon altri luoghi del Golfo e di Val di Vara a Niccolò di \nTedice dei Conti di Lavagna, nipote del Pont. Adriano V. \nSe non che nel 1273 essendosi Niccolò armato ed unito ai \nnemici dei Genovesi, questi con un’armata navale \ncomandata dall’ammiraglio Oberto Doria entrarono nel \nGolfo, presero e devastarono Marola e tutti i paesi \nsoggetti al Fieschi. Avvedutosi Niccolò dell’errore, nel \nnovembre del 1276 mediante atto pubblico rinunziò al \nComune di Genova per 25,000 lire Vezzano, la Spezia, \nMarola e molte altre villate e castella che egli possedeva \nin Lunigiana. – (FEDERIGI della Famiglia Fiesca). \nA poca distanza dal lido di Marola esiste in mezzo alle \nacque salse del mare una Polla marina, la quale si \nmanifesta visibile mediante un cerchio a fior d’acqua. \nMolti dopo Landinelli, parlando della Polla marina di \nMarola, descrissero più o meno estesamente cotesta \ncuriosità. Fra tutte merita di essere letta la relazione che \nne diede nel 1784 lo Spallanzani in una lettera a Carlo \nBonnet, stata poi pubblicata nel T. V della Società \nItaliana, e negli opuscoli scelti di Milano. \nIo pure, allorchè nel 1819 visitai cotesta località, mi \nconvinsi della esattezza di quella descrizione. \nIn distanza di circa 150 braccia dalla punta di Marola \nvedesi la Polla alla superficie del mare, occupante un \ncircolo di circa quattro braccia di diametro che dal centro \nspinge alla periferia con un moto espansivo da impedire ai \nbattelli di passarvi sopra, o accostarvisi senza un grande \nsforzo di remi, e senza gettar due ancore per \ntonneggiarvisi. Misurata in questo punto la profondità del \nmare fu riscontrata fra le 26 e le 29 br. \nL’acqua attinta nel mezzo del circolo è meno salsa della \nmarina, ma punto servibile per bevanda. \n\nTutti i tentativi fatti per estrarre dalla Polla marina di \nMarola l’acqua potabile, tornarono vani. \nLa parrocchia di S. Vito a Marola nel 1832 noverava 734 \nabitanti.",
    "original_title": "MAROLA",
    "page": 60,
    "slug": "marola",
    "byte_offset": 354035
  },
  {
    "context": "nella Valle del Lamone in Romagna.",
    "title": "MARRADI",
    "body": "Terra \ncospicua e nobile, capoluogo di comunità come lo fu di \ncapitanato poi di vicariato, ora di potesteria, con antica \nchiesa plebana arcipretura (S. Lorenzo) nella Diocesi di \nFaenza, Compartimento di Firenze. \nÈ situata in un’angusta gola dove il fiume Lamone si è \naperto il varco fra due opposti sproni che scendono \n \n\n in ver levante \nDalla sinistra costa d’Appennino, \n\n \nlà dove confluiscono due torrenti, uno a destra, il rio \nSalto , e della Badia, l’altro a sinistra, il torrente di \nCollecchio, nel gr. 29° 16’ 5’’ longitudine e 44° 4’ 8’’ \nlatitudine a 530 br. sopra il livello del mare Adriatico,12 \nmiglia toscane a libeccio di Modigliana, 14 a levante-\nscirocco da Firenzuola, altrettante a ponente della Rocca \nS. Casciano, e 18 miglia toscane a settentrione-grecale del \nBorgo S. Lorenzo, mediante il varco dell’Appennino di \nCasaglia. \nL’origine di Marradi è oscura al pari dell’etimologia del \nsuo nome. \nNè molto abbiamo da rallegrarci per conto della sua \nparziale istoria, giacchè a me non è riescito di trovare \nrelativamente a questo luogo un documento più antico di \nquello del 6 ottobre 1025. Appella ad una promessa che il \nconte Guido figlio del fu conte Guido Guerra I fece a \nDonato abate del Mon. di S. Reparata a Salto, (detta poi in \nBorgo) di difemdere e salvare il castello di Marato, nella \ndi cui corte, e distretto esistevano tre mansi ed una casa di \npertinenza del prenominato monastero. \nNel 2 dicembre 1070 Ebulo del fu Bernardo investì Azio \nabate del Mon. di S. Reparata a Salto di tutti i terreni che \npossedeva in Campigno mediante il valore di 24 soldi \nd’argento di mon. lucch. La quale investitura fu fatta alla \npresenza di Alberto scriba della città di Faenza. \nUn altro istrumento del 6 marzo 1072 tratta di una \nrinnovazione di livello di 29 in 29 anni per la metà di un \nmanso di terra posto in Rio cavo, che Guido del fu \nCorbulo aveva ceduto al Mon. di S. Reparata, edificato \nove era la chiesa in luogo detto a Massa Salto , con \nl’obbligo all’abate Azio e suoi successori di pagare al \npatrono diretto l’annuo canone di sette moggia di lino, \nsette manne, sette brocche di vino, un quarto di grano \nmondo, un pollo ed altro. \nNel 1126, 14 anni dopo la riunione dei monaci di S. \nReparata alla Congregazione de’Vallombrosani, per atto \npubblico del 2 gennajo rogato da Gherardo notaro di \nFaenza, gli uomini del comune di Populano diedero \nl’investitura all’abate Domenico ed ai monaci di S. \nReparata nel Rio Salto del loro borgo, persone, servitù \necc. previe alcune vicendevoli obbligazioni fra le parti \ncontraenti. \nTanto quest’ultimo, quanto l’atto del 1025, stati da noi \ncitati anche all’Articolo ABAZIA DI S. REPARATA AL \nBORGO, concorrono a dimostrare, che i monaci di S. \n\n\n\nReparata non meno che gli uomini di Marradi e più \nancora quelli di Populano dovevano essere prima di \nquell’epoca indipendenti dal governo baronale dei conti \nGuidi; che perciò ragion richiede di non dover ammettere \nla loro servitù e vassallaggio sotto i conti medesimi \nanteriormente ai diplomi che in grazia di Arrigo VI, e di \nFederigo II, furono elargiti ai conti Guidi di Modigliana. – \nAi quali dinasti apparteneva quel conte Guido figlio del \nprimo conte Guido Guerra, cui l’abate del Mon. di S. \nReparata a Salto per atto del 29 ottobre 1025 diede in \naccomandigia li beni che il suo monastero possedeva nel \ncastello stesso di Marradi; sicchè è assai probabile che in \nseguito venisse ai CC. Guidi raccomandata dai superiori \nla protezione della badia medesima e delle sue \ngiurisdizioni, fra le quali quella degli uomini, del borgo e \ndistretto di Populano. \nQuindi non fa meraviglia di trovare, nel privilegio del 25 \nmaggio 1191 spedito dall’Imp. Arrigo VI al suo carissimo \nGuido conte palatino della Toscana, registrato fra i \ncastelli e luoghi dati a lui in feudo Populanum cum tota \ncurte ejusdem, Abbatiam S. Reparatae, etc. Li stessi \nluoghi vennero confermati dall’imperatore Federigo II ai \nconti Guido, Tegrimo, Ruggeri e Aghinolfo fratelli nati \ndal pranominato conte Guido e dalla contessa Gualdrada \nmediante altro diploma spedito da Sutri li 29 novembre \ndel 1220, e rinnovato 27 anni dopo dallo stesso \nimperatore a favore del C. Guido Novello, e del suo \nfratello C. Simone di Poppi, figli entrambi del conte \nGuido del fu C. Guido Guerra e della contessa Giovanna \ndei marchesi Palavicino. \nMa il conte Guido Novello essendosi dichiarato capo dei \nGhibellini di Romagna, e l’abate di S. Reparata non \npotendosi difendere da costoro, che lo travagliavano, \nricorse alla protezione del Comune di Firenze, e così per \npubblico istrumento del 27 giugno 1258 diede in \naccomandigia alla Rep. fiorentina quel monastero di \nVallombrosani con i suoi beni, persone ed ogni ragione \nche gli si poteva competere sopra il borgo di Marradi; in \nricompensa di che furono sborsati all’abale di S. Reparata \nmille lire di buoni denari fiorentini. (ARCH. DELLE \nRIFORMAGIONI DI FIR.) \nCaduta poco dopo Firenze in mano ai Ghibellini, non solo \nMarradi, ma tutti i paesi dominati o raccomandati dai \nconti di Modigliana, ritornarono ligii del C. Guido \nNovello, di quello stesso che nel 1261 fu creato dal re \nManfredi suo Vicario generale in Toscana. \nSotto il dominio de’CC. Guidi, o piuttosto de’Manfredi di \nFaenza, dovè restare Marradi per fino all’anno 1428, \nmentre in questo lungo intervallo di 167 anni, se la \nmemoria non mi tradisce, le storie e i documenti della \nrepubblica fiorentina non rammentano più il castello di \nMarradi, per quanto la sua posizione si riguardasse \nimportantissima per vincerlo nelle guerre che il Comune \ndi Firenze ebbe specialmente tra il 1424 e il 1428 nella \nValle di Lamone contro le genti del duca di Milano. \nGià si vidde all’Articolo Castiglione in Val di Lamone, \nche questo castellare nel secolo XIII era dominato dagli \nUbaldini di Susinana, fra i quali la storia rammenta Pietro \ne Bonifazio fratelli e figli di Pagano, allorchè nell’anno \n1258, in cui l’abate di S. Reparata pose il suo monastero \ninsie me col castello di Marradi sotto l’accomandigia della \nSignoria di Firenze, quegli Ubaldini dovettero consegnare \n\nalle genti della Repubblica anche il loro Castiglione di Val \ndi Lamone. \nOra aggiungerò; che tanto Castiglione, corrispondente \nforse a quello chiamato il Castellaccio dirimpetto a \nBiforco, appena un miglio sopra Marradi, quanto ancora il \nborgo di Marradi, un secolo dopo non erano in potere dei \nFiorentini, ma sibbene degli Ubaldini e dei conti Guidi, \ntostochè nel luglio del 1358 il Comune di Firenze spediva \nquattro ambasciadori in Romagna alla gran compagnia \ncondotta dal Conte Broccardo e da Amerigo del Cavalletto \nche domandava il passo per il contado fiorentino per \nrecarsi nel territorio senese; e perseverando quei \ncondottieri in disoneste domande, il comune nostro \n(scriveva Matteo Villani nella sua Cronica al lib. VIII. \ncap. 72) s’apparecchiava alla difesa; e per chiudere loro i \npassi dell’Alpe avea richiesto gli Ubaldini e i conti Guidi \ne gli amici del Comune che avevano podere nei luoghi \nonde si temea che potessero passare: e con poco ordine \nper la fretta mandò la gente sua da cavallo e assai \nbalestrieri nel Mugello alla guardia dei passi.... Giunto da \nBologna in Romagna il famoso capo di ladroni conte di \nLando, trovò che gli ambasciadori del Comune erano \nrevocati, e volendosi eglino ritornare a Firenze, gli ritenne \ne disse: che a niuno partito voleva che la compagnia \nvalicasse contra la volontà del Comune, nè per lo suo \ncontado, e concertatisi insieme trovarono la seguente via: \nche essendo la compagnia in Val di Lamone potesse \npassare da Marradi, e indi tra Castiglione e Biforco e poi \nsalita pel passo delle Scalette a Belforte, riscendere di là a \nDicomano, e da indi a Vicorata, e poi a Isola e a S. \nLeolino e quindi per la Contea a Bibbiena. Alla Signoria \ndi Firenze non dispiacque l’itinerario progettato, e \nacconsentì d’inviare lungo quelle tappe la richiesta \nvettovaglia, pagando, e già era cominciata a mandare a \nDicomano. Concertato tutto ciò il dì 24 di luglio la \ncompagnia si mosse, e alloggiò la prima sera nell’Alpe di \nMarradi tra Castiglione e Biforco; e sarebbe il cammino \nproceduto quietamente se la temerità dei fanti e \nde’cavalieri usi a vivere di quel d’altri non avesse messo \nogni cosa sopra, togliendosi la roba apparecchiata senza \npagarla e oltraggiando i paesani senza alcun riguardo, fino \nal punto che quelli di Biforco fedeli de’conti di Battifolle, \ne quelli di Castiglione fedeli di Mess. Giovanni di \nAlbergettino de’Manfredi da Faenza senza perder tempo \ns’intesero insieme con altri vassalli di Val di Lamone, e \nconcordemente decisero di vendicarsi di quei masnadieri. \nDondechè recaronsi di notte tutti armati su per le creste \ndei poggi e nelle ripe e balzi che sovrastano ad un angusto \ne malagevole passo, poco più di due miglia sopra a \nBiforco; e di là rotolando giù per quei burroni grossissime \npietre nel fossato della valle di Campigno, fecero \npienamente le loro vendette su quelle truppe de’cattivi \ntrattamenti innanzi ricevuti. Trovavasi tra gli assalitori un \nfedele del conte Guido alla testa di 12 compagni, il quale \nebbe animo di assalire, di ferire e far prigione lo stesso \nconte di Lando; e sarebbesi per avventura in quella \nfortunata congiuntura spento allora quel morbo di tante \nmercenarie soldatesche vaganti per l’Italia, se la premura \ndi non veder sacrificati quattro distinti personaggi \nfiorentini, tenuti in ostaggio dalla compagnia del conte di \nLando, non avesse superato il desiderio della pubblica \nsalvezza. Infatti quei quattro ambasciatori, per timore di se \n\n\n\nmedesimi, comandarono ai vassalli del conte Guido, che \ns’astenessero in grazia della Repubblica di più molestare i \nsoldati della compagnia, trovandosi eglino secoloro non \nad altro scopo che per condurre la compagnia in luoghi \nsicuri. (MATTEO VILLANI, Cronic. Lib. VIII. C. 74, e \nAMMIRATO, Stor. fior. lib XI.) \nDall’anno 1358 fino al 1424 la storia politica di Marradi \npuò dirsi quasi ignota. \nDissi pertanto, che Marradi innanzi il 1424 non doveva \nessere sotto il dominio diretto del Comune di Firenze, \nsivvero sotto la sua accomandigia, siccome lo erano in \nquel tempo i dinasti di una gran parte della Romagna. Fu \npoi allora quando Filippo Maria Visconti duca di Milano \ntornò a impacciare dei fatti di questa provincia e \nspecialmente del signore di Furlì, che la Rep. fior., cui era \nraccomandato, dovè entrare in una dispendiosissima \nguerra contro quel duca alle cui genti riescì due volte di \nrompere l’esercito fiorentino. \nDondechè se in quella guerra il castello di Marradi, com’è \nda credere, era stato presidiato dalle milizie del governo \ndi Firenze, quelle del Visconti, dopo la vittoria da esse nel \n1425 in Val di Lamone riportate, dovettero \nimpadronirsene, siccome di fatto le medesime \ns’impadronirono di tutte le terre di Romagna già di prima \noccupate dai Fiorentini, eccetto Modigliana e Castrocaro. \n(MACHIAVELLI Istor. Lib. IV.) \nEbbe infatti ragione lo storico Ammirato, quando a \nproposito di cotesta guerra di Romagna (Stor. fior. Lib. \nXIX) si rammaricava dicendo: che gli scrittori di quei \ntempi non parlano della guerra di Marradi, come se le \ncose a loro palesi dovessero in progresso di anni a tutti gli \naltri essere manifeste; e ciò all’occasione, in cui ricercava \nla ragione politica, per la quale Lodovico signor di \nMarradi si trovava nelle stinche prigione de’Fiorentini, \naggiungendo che due suoi fratelli tenevano per lui la \nrocca di Castiglione; ai quali sotto certi patti fu la detta \nrocca dai Fiorentini tolta, null’altro i nostri storici ne \ndicono, e il Poggio neppur cosa alcona di questa guerra \nracconta. \nOra come e perchè cagione questo Lodovico si trovasse \nprigione de’Fiorentini, a me (soggiunse l’Ammirato) non \nè noto; ma tenendo i suoi fratelli la rocca di Castiglione, \nse gli mandò l’esercito contro, capitanato da Bernardino \ndella Carda, cui fu dato per commissario della Repubblica \nAverardo di Francesco di Giovanni de’Medici. \nCostoro, avendo più volte battuta la rocca finalmente nel \ndì 6 settembre del 1428 l’ottennero a patti, fra i quali fu \nconvenuto che mess. Lodovico (già prigione) fosse \nlasciato andar libero. Ma una tal condizione, soggiunge \nl’Ammirato sull’asserto di Neri Capponi, contro la fede e \nlealtà dei Fiorentini non fu poi osservata. \nAlle parole dello storico testè accennato aggiungerò \nquelle di un’altro scrittore più antico Giov. Cambi, il \nquale all’anno 1451 delle sue istorie fiorentine racconta, \nche l’Imp. Federigo III, all’occasione del suo passaggio \nper Firenze, richiese la liberazione dei prigioni dalle \nStinche, e specialmente di Lodovico signor di Marradi, \nche contava 28 anni di carcere. Alle quali richieste fu \nrisposto, non essere ciò in potere dei Signori, perchè \nbisognava procedere per via delle leggi loro (G. CAMBI, \nnelle Delizie degli Erud. Tosc. del P. Ildefonso. T. XX.) \nChe la famiglia Manfredi di Faenza dopo i Pagani di \n\nSusinana signoreggiasse in Castiglione di Val di Lamone, \nlo aveva già indicato Matteo Villani all’anno 1358, \nquando disse, che cotesto Castiglione apparteneva a mess. \nGiovanni di Alberghetto della casa Manfredi di Faenza. \nArroge a ciò qualch’altro documento, che ne avvisa, come \nall’arrivo dell’esercito milanese in Romagna (anno 1424), \nanche Marradi ubbidiva ai discendenti di quella stessa \nprosapia. \nInfatti l’oste fiorentina appena avuta la rocca di \nCastiglione di Val di Lamone, si pose a campo a Marradi, \nil qual castello, dice il Buoninsegni, presesi circa il mese \ndi ottobre dello stesso anno 1428. \nLa ragioni poi che i Manfredi di Faenza potevano avere in \nVal di Lamone si risolverono per la ribellione loro o per \nquella delle terre e castella ad essi soggette, e datesi alla \nrepubblica fiorentina. Della qual verità ne fornisce la più \nplausibile prova una riformagione della Signoria di \nFirenze del 14 ottobre 1428, come quella che sta a \nconfermare le asserzioni dello storico Buoninsegni. Dalla \nstessa provvisione pertanto risulta, che gli uomini del \nCastello di Marradi insieme con quelli di Acereta, \nBiforchi, Castiglione, Fiumana, Lutriano e Scuola, già \nsottoposti (dice il documento) ai fratelli Lodovico, Jacopo \ne Giovanni di Alberghetto de’Manfredi di Faenza , \nottennero favorevoli capitolazioni dai commissarj della \nRep. fior. Dondechè fu promesso dalla Signoria di trattare \nquelle popolazioni al pari degli abitanti del contado \nfiorentino, col dichiararle esenti dalle imposizioni, \ngabelle, gravezze e fazioni ordinarie e straordinarie, \nescluse quelle relative al bestiame da introdursi o da \nestrarsi dal contado fiorentino, come pure eccettuata la \ngabella de’contratti che si rogavano per conto di abitanti \nfuori del distretto. (ARCH. DELLE RIFORMAG. DI \nFIR.). \nInoltre fu loro accordata facoltà di poter riformare i statuti \ncomunitativi, previa sempre l’approvazione degli uffiziali \ndella Rep. fior. Al contrario venne dichiarato, che le \nragioni dei padronati sui benefizj ecclesiastici dovessero \nappartenere al Comune di Firenze; e che in verso di esso i \npopoli capitolati si obbligassero esclusivamente di \nprendere il sale pel loro consumo al prezzo di soldi venti \nlo stajo. (loc. cit.) \nIn tale stato pertanto si trovavano le cose di Marradi, \nquando la biscia milanese, nel 1440, di nuovo si voltò ai \ndanni del giglio fiorentino. A stimolare questa volta il \nduca Visconti all’impresa concorrevano anche i consigli di \nNiccolò Piccinino il quale d’ogni maniera incoraggiva il \nduca a mandare un esercito in Toscana senza abbandonare \nl’impresa dei Veneziani, tanto più che il Piccinino \nindicava essergli cosa facile accostarsi a Firenze per la via \ndel Casentino, dove aveva amicissimo il conte Francesco \ndi Poppi. – Deliberata l’impresa contro la Repubblica, il \nPiccinino con 6000 cavalli si avviava dal Pò in Romagna, \ndove attirò i Malatesti al suo partito. Questa novella \nsbigottì la Signoria di Firenze per timore che Giampaolo \nOrsini suo capitano non fosse svaligiato nelle terre \nde’Malatesti, dove allora si trovava con la sua compagnia. \nGià nell’aprile del 1440 Niccolò Piccinino disegnava di \npenetrare in Toscana; e volendo egli col suo esercito \nrimontare la valle del Montone, al fine di passare per \nl’Alpi di S. Benedetto, trovò quei luoghi per la virtù di \nNiccolò da Pisa capitano della Repubblica in modo \n\n\n\nguardati, che reputò vano da quella parte ogni suo sforzo. \nE perchè i fiorentini in questo assalto repentino (dice \nMachiavelli) erano mal provvisti di soldati e di capi, \navevano ai passi di quell’Alpi mandati più loro cittadini \ncon fanterie di subito fatte a guardargli; tra i quali mess. \nBartolommeo Orlandini cavaliere fior., cui fu in guardia il \ncastel di Marradi e il passo di quelle Alpi consegnato. \nNon avendo dunque Niccolò Piccinino giudicato poter \nsuperare il passo di S. Benedetto per la virtù di chi lo \nguardava, giudicò di poter vincere quello di Marradi per \nla viltà di chi l’aveva a difendere. \nQuindi il segretario fiorentino descrive la topografica \nposizione del paese con tale vivezza e verità di colorito \nche sarebbe peccato in chi ardisse di variare o di \nmenomarne parola. \n“È, diceva egli, Marradi un castello posto a piè dell’Alpi \nche dividono la Toscana dalla Romagna; ma da quella \nparte che guarda verso Romagna, e nel principio di Val di \nLamone. Benchè sia senza mura, nondimeno il fiume, i \nmonti e gli abitatori lo fanno forte, perchè gli uomini sono \narmigeri e fedeli, ed il fiume in modo ha roso il terreno e \nha sì alte le grotte sue, che a venirvi di verso la valle è \nimpossibile, qualunque volta un piccol ponte che è sopra \nil fiume fusse difeso, e dalle parti dei monti sono le ripe sì \naspre, che rendono quel sito sicurissimo. Nondimeno la \nviltà di mess. Bartolommeo rendè e quelli uomini vili, e \nquel sito debolissimo. Perchè non prima ei sentì il rumore \ndelle genti nemiche, che, lasciato ogni cosa in abbandono, \ncon tutti i suoi se ne fuggì, nè si fermò prima che al Borgo \na San Lorenzo.“ \nDispiacque cotanta viltà a Baldaccio d’Anghiari, uomo in \nguerra eccellentissimo, stato sempre capo tra le fanterie \ncon sì gran riputazione, che in quelli tempi non era alcuno \nin Italia che di virtù di corpo e d’animo lo superasse; \nsicchè egli con parole ingiuriose e con lettere fece noto ai \nFiorentini il vile animo di mess. Bartolommeo: di che \nquesti n’ebbe vergogna e sommamente desiderava \nvendicarsene. E bene aspramente l’Orlandini se ne \nvendicò tostochè, per opera del vecchio Cosimo, il di cui \npartito, a quell’epoca dominante in Firenze, diede il \ngonfalone della giustizia a colui che l’anno innanzi aveva \nvilmente abbandonato la difesa del suo posto e la bandiera \ndi capitano a Marradi. \nMa come volle la fortuna della Repubblica e la buona \ncondotta di tanti altri cittadini, l’esercito del Piccinino in \nquella guerra restò fiaccato e disperso in Val Tiberina alla \nbattaglia di Anghiari (29 giugno 1440), e i paesi non solo \ndella Toscana, ma anche quelli della Massa Trabaria, di \nVal di Bagno e della Romagna ritornarono ben presto \nall’obbedienza della Rep. fiorentina; la quale poco dopo \nordinò che s’incorporassero al suo distretto tutti i paesi \ndel conte Francesco Guidi di Battifolle ribelle della \nRepubblica. \nIn tale occasione fu anche riconquis tato il castello di \nMarradi con molti luoghi dell’attuale suo distretto, ai di \ncui popoli dal magistrato dei Dieci di balìa di guerra \nfurono accordate nuove capitolazioni. \nQuindi con provisione del 1447 la Signoria di Firenze \nconcedè facoltà al popolo di Marradi di fare nel suo paese \nun mercato settimanale. – Un’altra provvisione fu poi \nemessa nel 1466 relativa alle attribuzioni del giusdicente \no capitano di Marradi, in rettificazione di quelle statele \n\naccordate sino dal 1428, con alternativa da osservarsi \nrapporto alla sua residenza fra Marradi e Palazzuolo. \nNuove riformagioni finalmente relative al capitanato di \nMarradi nell’anno 1557 dal governo di Cosimo I vennero \nordinate. \nUn’altra sventura, sebbene passeggera, per parte dei \nnemici di Firenze ebbe a soffrire Marradi, allorchè la \nrepubblica di Venezia (anno 1496), per sostenere i Pisani \ne l’espulso Piero de’Medici, inviò le sue genti contro i \nFiorentini dalla parte di Romagna. Avvegnachè i \nVeneziani, fra tante strade serrategli dalla sollecitudine dei \nloro avversarii, trovarono aperto il passo per Val di \nLamone; per la qual via essendo penetrati nel territorio \ndella Rep., il primo luogo che occuparono fu il borgo di \nMarradi. – Avevano frattanto i Dieci di balia comandato a \nDionigi di Naldo loro capitano, nativo di Brisighella, che \ncon la sua compagnia di 500 fanti si recasse in fretta a \nvietare da quella parte il passo a’nemici. Non essendo egli \nstato in tempo a soccorrere il Borgo, entrò con 150 fanti \nnella rocca di Castiglion sopra Marradi, ove i nemici \ns’erano volti con isperanza di averla. Per la qual cosa i \nFiorentini, dubitando che i Veneziani non facessero \nprogresso in quei luoghi, vi mandarono sollecitamente con \nle loro compagnie e lance il conte Rinuccio da Marciano, \nGiovan Paolo Baglioni, e il Signor di Piombino; sicchè tra \nla virtù di Dionigi che difese egregiamente la fortezza e \ntra gli ajuti del cielo, perciocchè quel presidio penuriando \nestremamente di acqua, piovve abbondantemente intanto \nche le genti inviate in soccorso per l’alpe del Mugello si \nappressarono in Val di Lamone e ben presto costrinsero i \nnemici a ritirarsi quasi fuggendo da Marradi. –\n(AMMIRATO Stor. lib. XXVII). \nTali sono le vicende politiche del borgo, ora cospicua terra \ndi Marradi, desunte da pubblici atti e da storici, se non \ntutti contemporanei, molto istruiti però delle cose politiche \ndi Firenze ai tempi della Repubblica fiorentina; sotto il \ndominio della quale gli abitanti di Marradi e di tutto il suo \ndistretto d’allora in poi pacificamente si mantennero \nfedeli, e tali si conservarono durante il dominio della casa \nde’Medici, e più ancora sotto quello dell’I. e R. dinastia \nregnante. \nLa terra che forma oggetto del presente articolo, oltre ad \navere molte decenti fabbriche e qualche palazzo elegante, \nè decorata da un bel pretorio, da una fonte pubblica, da un \nteatro, e da un nuovo più comodo fabbricato per uso \ndell’ospedale. \nIl borgo di Marradi, situato sulla sinistra del fiume \nLamone, comunica mediante un ponte di pietra con la \nterra che è alla destra del fiume. – La chiesa arcipretura di \nMarradi, situata nel borgo, fu riedificata ed ornata \ninternamente di stucchi nel 1781. \nMarradi ha dato varii uomini illustri sì per la toga che per \nla spada, ma niuno io credo che eguagli per dottrina e per \nfama monsignor Angelo Fabbroni nativo di questa terra, \nelegante latinista e storiografo dell’Università pisana, a \ncui per molti anni presedè. Scrisse gli elogi e le vite di \nmolti uomini illustri, fra i quali Lorenzo il Magnifico, \ndove rammenta alcuni ascendenti di sua famiglia e \nspecialmente Niccolò di Giacomo Fabbroni capitano \nvalente e onorato, che perdè la vita nella difesa del suo \npaese (anno 1478) contro le genti mosse dal Pont. Sisto IV \na danno della Rep. Fior. e di Lorenzo de’Medici quasi \n\n\n\nprincipe della medesima. \nMarradi può vantarsi ancora di esser stato culla agli avi \ndel celebre fisico Giovanni Fabbroni e la patria del dotto \nVallombrosano P. abate Ascanio Tamburini, già \nrammentato all’articolo ABBAZIA DI S. REPARATA in \nBorgo. \n \nMOVIMENTO della popolazione della Terra di \nMARRADI a tre epoche diverse, divisa per famiglie. \n \nANNO 1551: Impuberi maschi -; femmine -; adulti \nmaschi -, femmine -; coniugati dei due sessi -; \necclesiastici dei due sessi-; numero delle famiglie 314; \ntotalità della popolazione 1833. \nANNO 1745: Impuberi maschi 232; femmine 182; adulti \nmaschi 256, femmine 256; coniugati dei due sessi 474; \necclesiastici dei due sessi 88; numero delle famiglie 412; \ntotalità della popolazione 1577. \nANNO 1833: Impuberi maschi 320; femmine 318; adulti \nmaschi 348, femmine 360; coniugati dei due sessi 724; \necclesiastici dei due sessi 37; numero delle famiglie 449; \ntotalità della popolazione 2107. \n \nComunità di Marradi . – Il territorio di questa comunità \nabbraccia una superficie di 45326 quadr. dei quali 952 \nsono occupati da corsi d’acque e da pubbliche strade. – \nNel 1833 vi si trovavano 6634 abitanti, a ragione di 120 \nabitanti per ogni miglio quadr. di suolo imponibile. – \nConfina con otto comunità del Granducato, oltre quella di \nBrisighella spettante allo Stato pontificio. \nIl territorio della Comunità di Marradi dal lato di \nsettentrione tocca la Comunità di Brisighella dello stato \nestero, a partire dal monte delle Salajole, che è a maestro \ndi quello di Gamberaldi, su cui ha origine il grosso \ntorrente Sentria; di là per breve tragitto percorre da \nlibeccio a grecale per poi voltar faccia decisamente a \nsettentrione passando mediante termini artificiali sulle \ncreste dei poggi denominati di Poggionato e \ndell’Orticaja; quindi piegando nella direzione di scirocco \nscende nella valle per il borro di Valnera , entra costà nel \nRiaccio, sino a che al termine della Casanuova sotto la \ndogana di Popolano arriva sul Lamone. – Mediante \nl’alveo di questo fiume la Comunità di Marradi continua a \nfronteggiare dal lato di maestr. con lo Stato ecclesiastico \nper il tragitto di circa miglia toscane 1 e 1/2, sino al ponte \ndi Marignano. Costà attraversa il fiume, e di conserva col \nterritorio pontificio si dirige a levante nel monte di \nBudrialto, sulla cui sommità termina il territorio dello \nStato papale, sottentrando quello della Comunità di \nModigliana nella Romagna granducale. Con questa l’altra \ndi Marradi cammina di conserva dal lato di settentrione \npassando per il poggio di Cerreto, donde entra ed \nattraversa la Valle Acereta, varcando il fiumicello \nomonimo sul ponticino di Campo per risalire l’opposto \npoggio sino alla così detta bocchetta di Briccola. Su \ncotesta sommità cessa la Comunità di Modigliana, e \npiegando nella direzione da grecale a libeccio il territorio \ncomunitativo di Marradi trova di contro quello di \nTredozio, col quale fronteggia per una traversa di circa 8 \nmiglia toscane lungo il crine dei poggi di Monsignanello, \nMonsignano, Cesata, Pojano, Verspignano, le Spaventose, \nmonte del Bufalo e altre montuosità, che separano la valle \n\ndi Acereta da quella di Tredozio, finchè si arriva alle \nsorgenti del Valandrone, uno dei più lontani tributarii \ndella fiumana di Tramazzo . A questo punto il territorio di \nMarradi voltando direzione da libeccio a ponente trova la \nComunità di Portico, da primo avendo di contro uno \nsprone dell’Appennino che scende sopra l’Eremo di \nGamogna, poscia passando pel così detto Montebruno , \ndove entra nella strada pedonale che guida alla villa di \nColerata . Mediante cotesta via i due territorii camminano \ndi conserva nella direzione da settentrione a ostro-scirocco \nper il tragitto di circa mezzo miglio salendo pel monte di \nSasso bianco sulla giogana dell’Appennino sino alle balze \ndei Romiti, dove appunto si trova quel rio \n \n Che si chiama Acquacheta suso avante \n Che si divalli giù nel basso letto; \n \ne che poi \n \n Rimonta là sovra S. Benedetto \n Dall’Alpe: (DANTE, Inferno C. 76.) \n \nCostassò di fronte a ostro, trapassate le balze de’Romiti, \nsottentra la Comunità di San Godenzo, con la quale l’altra \npercorrendo insieme traversa sul poggio di Briganzone \nl’alti-piano dell’Appennino appellato del Porcello sino al \ncosì detto Terminone. Quà il territorio di Marradi trova sul \ndorso del monte di Ca Martino la Comunità di Dicomano, \ne con essa piegando alquanto ad arco seconda la sinuosità \ndella giogana per andare incontro al varco di Belforte, e \nindi scendere verso il passo delle Scalette per entrare \nnell’alveo superiore del Campigno sino al fosso tributario \ndi Costamartoli. A questo punto cessa la Comunità di \nDicomano ed entra a confine della nostra l’altra di \nVicchio, correndo dietro le spalle dell’Appennino di \nRomagna, cioè fra Belforte e il poggio degli Alocchi, da \nprimo mediante il fosso di Costamartoli , poi per il rio del \nMonte, col quale ritorna sulla cresta della giogana. Al \npoggio degli Alocchi sopra le sorgenti del fosso di \nMartignona sottentra il territorio comunitativo del Borgo \nS. Lorenzo, che confina con la Comunità di Marradi per il \ntragitto di circa tre miglia toscane, in guisa che \nquest’ultima a forma di un arco rientrante piega da ostro a \nsettentrione per varcare il fiume Lamone, e quindi la \nstrada maestra faentina sopra l’antica badia di Crespino. A \nponente della strada medesima risale sulla schiena della \ngiogana nella direzione di scirocco a maestr. fino verso le \nsorgenti del fosso della Benedetta. Costà sul poggio del \nPrato piano lascia a sinistra la Comunità del Borgo S. \nLorenzo e la catena centrale dell’Appennino per scendere \ndi conserva con il territorio comunitativo di Palazzuolo \nnella Valle del Lamone dirigendosi da ponente a grecale \nper Prato piano, Prato riccio e Poggio degli aranci , \nfinchè giunge all’osteria di Fantino sulla sponda sinistra \ndel fiume Lamone. Quà prendendo la direzione di \nsettentrione rimonta la forretta del Confine, e sù per il \npoggio del Goffoletto attraversa la strada del Monte \nmaggiore, poi quella maestra che da Marradi conduce a \nPalazzuolo. Quindi dirizzando il cammino a settentrione \ns’inoltra per i poggi del Monte grosso e de’Moricci verso i \nprati di Gruffieto alle sorgenti del torrente Sentria, e di là \npresso al termine delle Salajole, dove dopo aver \n\n\n\nfronteggiato per quasi otto miglia con la Comunità di \nPalazzuolo ritrova quella di Brisighella. \nFra i principali corsi d’acqua che attraversano il territorio \ncomunitativo di Marradi avvi il fiume Lamone e la \nfiumana di Valle Acereta, nota volgarmente sotto il \ngenerico titolo della fiumana di Valle. – I principali \ntributarii del Lamone dentro il distretto di Marradi sono, a \nlevante il Campigno e il rio di Salto, ossia della Badia; a \nponente i torrenti Crespino, Calzolano, Collecchio e \nGamberaldi. \nParlai altrove della bellissima caduta che fanno le acque \ndel Lamone sopra Valbura dove balzano fra poggio e \npoggio dalla costa dell’Appennino di Crespino sopra \nstrati di arenaria schistosa posti a scaglioni orizzontali su \nper quei burroni. \nEppure la caduta di tanta copia d’acque, capace di \nanimare e di mantenere qualsiasi genere d’industria \nmeccanica, non serve oggi che di mero spettacolo al \npasseggiero, meno il far muovere al basso qualche \nmeschina macina da mulino. \nNè sarà più all’industria dei Marradesi un ostacolo la \nmancanza delle strade dopo che furono aperte, oppure che \nsi vanno costruendo attualmente nuove strade provinciali \ne comunitative rotabili per facilitare alla popolazione \ndella Valle di Lamone le comunicazioni commerciali con \ntutte le altre terre e città della Romagna, e perfino \ndirettamente con la capitale del Granducato. \nInnanzi l’anno 1832 la provincia romagnuola del \nGranducato non contava che due sole strade provinciali \nmulattiere. Nel 1839 questa stessa provincia, stata finora \nseparata dalla Toscana propriamente detta, mediante \nl’eminente barriera dell’Appennino, verrà quasi ad \namalgamarsi in tutti i rapporti politici, governativi, \necclesiastici ed economici col restante dello Stato da cui \ndipende, mercè le paterne cure di chi ne regge i destini, e \nin grazia precipuamente di due grandi strade regie, una \ndelle quali ha già superato e percorso tutta la Valle del \nMontone, l’altra che in breve dovrà valicare l’Appennino \nfra la Val di Sieve e la Valle del Lamone, senza dire di \ntanti bracci di strade rotabili che si vanno approntando per \nagevolare le comunicazioni ai paesi interposti lungo le \nvalli transappennine della Romagna granducale. \nLe altezze assolute delle montuosità, che furono segnalate \ndal chiarissimo astronomo P. Giovanni Inghirami dentro il \nperimetro territoriale di Marradi, sono le seguenti \ncalcolate a braccia fiorentine. \n \nIl monte Pollajo sulla catena centrale, la cui cima fu \nriscontrata sopra il livello del mare all’altezza di braccia \n2045,1 \nIl poggio di Scarabattole sulla sinistra del fiume Lamone, \nbraccia 1372,5 \nIl poggio di Budrialto, sulla destra del Lamone a confine \ncon lo Stato pontificio, braccia 1161,8 \nIl Castellaccio di Marradi, corrispondente al Castiglione \nin Val di Lamone, braccia 949,8 \nMarradi, sommità del campanile del pretorio in piazza, \nbraccia 578,4 \nMarradi, al pian terreno del palazzo Fabbroni agli \nArchiroli, braccia 541,7 \n \nDovendo parlare delle qualità principali delle rocce e \n\ndella fisica struttura del suolo che cuopre il territorio \ncomunitativo di Marradi, inviterò prima di tutto il lettore a \nritornare un momento sugli Articoli BAGNO e \nDOVADOLA, Comunità, (Vol. I. p. 238, e Vol. II. P. 42). \nDopo aver io percorso molti sproni e contrafforti donde si \ndisserrano le valli subalterne al fianco sinistro \ndell’Appennino volto verso l’Adriatico, ho dovuto \nconvenire nella sentenza del ch. naturalista Brocchi, \nquando disse: che le rocce dominanti dell’Appennino che \nscende in Toscana, sia che si osservi alla proporzione \ndegli elementi, sia ai corpi fossili che rinchiudono, quanto \nalla maniera di comportarsi sotto l’azione meccanica, \ndifferiscono dalle rocce che ricuoprono la schiena \ndell’Appennino di Romagna. – Infatti l’arenaria macigno \ndi Val di Lamone, di Valle Acereta e di tante altre che \nscendono verso grecale dalla giogana dell’Appennino, \ncotesta qualità di macigno non solamente è poco micacea, \nma assai meno quarzosa della pietra serena di Fiesole, di \nquella del Casentino, di Cortona, della Golfolina, del \nLucchese, e della Garfagnana; in guisa tale che la roccia \narenaria compatta e stratiforme lungo le valli di Romagna \noffre generalmente una struttura più schistosa, una tinta \ncenerina più smorta, una consistenza meno dura e \ncompatta, più ricca di argilla, più effervescente cogli acidi \ne racchiudente spesse volte corpi fossili impietriti della \nqualità specialmente delle conchiglie univalvi e bivalvi \nmarine. \nMi parve altresì cosa alquanto singolare quella di non \nincontrare nelle montuosità della Romagna granducale \nuna decisa formazione di calcarea compatta stratiforme \n(alberese o colombino) subiacente, oppure alternante con \ngli strati di arenaria e di schisto marmoso, siccome \navviene frequenti volte di trovarla in simili giaciture nella \nparte meridionale della stessa giogana. – Dondechè \ncrederebbesi, che le rocce dell’Appennino volto dal lato \ndell’Adriatico depositate o solidificate fossero in un’epoca \nposteriore a quella che costituì l’ossatura dell’opposta \npendice della giogana, i di cui contrafforti sono diretti \nverso il bacino del Mediterraneo. Arroge a ciò, che i \ncomponenti generali delle tre prenominate rocce \ndell’Appennino sembrano dalla parte della Romagna \nconfusi insieme, dirò quasi impastati e pietrificati con i \ntestacei di origine marina per costituire con i citati \nelementi li strati di arenaria schistoso-calcarea, ossia la \nroccia predominante delle valli transappennine. \nQuando si reputasse semplicemente congetturale cotesta \nmia opinione sopra un tema risguardante la fisica \ncostituzione dell’Appennino di Romagna, in ogni caso io \npenso che non sia da mettersi in dubbio il seguente fatto; \ncioè, che la roccia testè segnalata comparisce a luoghi più \nschistosa e tale da dividersi in grosse schegge e in larghe \nlamine suscettibili a servire alle case rustiche in cambio \ntegole. Tale, per modo d’esempio, la trovai nei poggi fra \nle valli del Santerno, del Senio, del Lamone e del Montone \nsino alla giogana centrale; mentre, le stesse rocce, \nogniqualvolta vi predomina la calce carbonata, si rendono \nsuscettibili da essere calcinate per servire ad uso di \ncalcina; siccome è quella che incontrasi sul rio di \nCampigno nei fianchi del poggio di Scarabattole; mentre \npoco lungi di là, tra i filoni di spato che attraversano \nl’arenaria schisto calcarea, geme un bitume viscoso color \ndi granato (pece montana), esalante un odore assai più \n\n\n\ngrave del petrolio. Cotesto fatto, sebbene rarissimo, non è \nunico nella schiena dell’Appennino; avvegnochè qualche \nindizio ne trovai anche sul monte Querciolano , territorio \ndi Portico. Altronde è noto che una simile pece montana \nfu vista dal Brocchi scaturire di mezzo al macigno sopra \nTerracina, da quello stesso naturalista che trovò la pece \nmontana nelle colline cretose delle miniere solfuree del \nCesenate; mentre è noto che da un’areneria micacea \neffervescente cogli acidi e scistillante sotto l’acciarino \nemana la nafta, ossia il petrolio a Monte Zibio nel \nmodanese. (BROCCHIO, Dissertaz. sulla costitu. fis. \ndelle colline subappennine nella sua Conchiliol. fossile). \nFra le singolarità che si presentano all’occhio del geologo \nnel percorrere le valli transappennine è altresì notabile \nquella di trovare per fino sulle cime de’monti che \nfiancheggiano la Valle del Lamone, specialmente sul \npoggio di Gamberaldi presso la cima di Gruffieto, ecc. \ndelle ostriche, delle came, de’pettini ed altre conchiglie \nimpietrite in una specie di roccia cornea. \nAll’Articolo DOVADOLA. (Vol. II. Pag. 42 e 43) \naccennai alcuni fenomeni che offriva la geognosia di \ncotesta valle, i quali potrebbero a parer mio servire di \nappoggio ad altri di simil natura stati segnalati dal \nprelodato Brocchi nel modanese, nel bolognese, nel \ncesenale, nei territorii di Urbino, di Montefeltro, \nnell’Appennino del Furlo,ecc., fatti confacenti tutti a \ndimostrare, in qual modo nelle diramazioni \ndell’Appennino voltato verso l’Adriatico le rocce di \narenaria argillosa vadano grado a grado modificandosi in \nmarna di tinta grigio-cerulea, quasi a proporzione che gli \nsproni e i contrafforti si allontanano dalla catena \nprincipale, che Italia parte, che s’adagiano umili, e \nfinalmente nascondonsi nella grandiosa pianura della \nRomagna pontificia. (Vedere APPENNINO TOSCANO, \nVol. I pag. 97.) \nIn quanto all’inclinazione delle rocce sopraindicate fu già \naltrove avvertito, che generalmente la loro stratificazione \nmostrasi inclinatissima e quasi orizzontale, toltone alcune \npoche e parzialissime eccezioni nell’Appennino di \nMarradi e altrove. Tale per esempio è quella che si \npresenta nella Valle del Lamone fra il Castellaccio e il \nborgo della Nunziata, dove il fiume ha solcato il suo alveo \nfra mezzo alli strati verticali dell’arenaria schistosa. In \nuna simile direzione la roccia si riaffaccia alla Ferriera \ncirca 3 miglia a libeccio della Terra di Marradi. – Nella \npendice poi del poggio del Casone sopra il letto dello \nstesso fiume Lamone, meno di mezzo miglio a ostro-\nlibeccio di Marradi, il terreno stratiforme è ricoperto ed \nincrostato da un tufo porosissimo, consistente in una \nimpura calcarea concrezionata colore giallo-pagliato. Di \negual natura sono gli spugnoni calcarei che incrostano il \npoggio di Popolano, circa 3 miglia a grecale dello stesso \ncapoluogo lungo la via mulattiera che guida nella valle di \nAcereto. – Vedere l’Articolo LAMONE. \nSe dopo cotesti pochi cenni geologici dovessi aggiungere \nqualche cosa sulla coltura della ciampagna di Marradi, \ndirei che questa mostrasi sufficientemente lavorata lungo \nle anguste pianure e sopra le più docili colline che \nfiancheggiano l’Acereto ed il Lamone, mentre costà \ns’incontrano per via coltivazioni a viti basse, a gelsi e a \ncampi seminati a granaglie, fra le quali primeggia il \nformentone (mais). \n\nLa giogana poi dei poggi interposti fra Palazzuolo e \nMarradi apparisce tuttora coperta di selve di castagni, di \nquerciuoli e di ontani, comecchè un miglio circa a ponente \ndi Marradi si ritorni nel coltivato, e tra i vigneti. Dal lato \npoi della valle di Acereto la parte più montuosa è coperta \ndi boschi di alto fusto, di querci, di faggi e di selve di \ncastagni, mentre le inferiori pendici sono state ridotte a \npoderi ben coltivati a viti, a granaglie, a gelsi, ecc. \nSi fa molto conto della raccolta delle castagne, genere di \nnutrimento degli abitanti dei luoghi alpestri; e quando \ncotesto prodotto fallisce, il che suole accadere due o tre \nvolte per ogni decennio, i coloni restano per 4 e 5 mesi a \ncarico dei padroni. Dal bosco, oltre il nutrimento e pastura \ndelle pecore nei tempi estivi, e degli animali neri, si ritrae \nmolto carbone. \nLa soppressione delle badie di Valle Acereta di S. \nReparata in Borgo, di Crespino e del convento dei PP. \nServiti della SS. Nunziata fuori di Marradi, ec., ha fatto sì \nche un terzo delle possessioni di questa comunità (sopra il \nvalsente di 1,400,000 lire) dalle mani morte sia capitato in \ncentinaja di mani vive; essendo che tutti quei beni furono \nvenduti e divisi a una folla di offerenti secolari. – Da \ncotesta suddivisione pertanto ne nacque un impulso \nall’industria e alla prosperità della comunità di Marradi la \nquale non segna che da un mezzo secolo appena le prime \nmosse al miglioramento dell’agricoltura. D’allora in poi si \ndissodarono nuovi terreni, si piantarono nuovi vigneti, \nmolti gelsi fornirono cibo ai filugelli, il cui prodotto \nsomministra in tutto il vicariato un 50000 libbre di \nbozzoli. Frattanto si crearono molti poderi, il capoluogo \nstesso andò crescendo di popolazione e di fabbricati, in \nuna parola il paese acquistò tutt’insieme un aspetto \ndomestico e novello. È un fatto importantissimo questo, \nche in tutta la comunità in discorso fino al 1796 non è \nesistito che un solo macello di carni, in cui appena due o \ntre manzi si macellavano per anno, mentre oggi non vi è \nluogo che non abbia macello; e Marradi ne conta parecchi, \nsenza dire che ognuno attualmente ha il diritto di \nmacellare senza tassa e per conto proprio. \nMa per quanto siasi fatto, i Marradesi confessano \nnullameno di essere rimasti molto indietro per porsi a \nlivello anche delle comunità della Romagna che sono a \ncontatto della pianura; di che ne addebitano la posizione \nfisica del loro paese, come una delle cause più potenti di \nritardo e di ostacolo non piccolo ai miglioramenti agrarii, \ne più ancora alle industrie manifatturiere. \nDa cotesta situazione procede che la temperatura del \nterritorio di Marradi, essendo rigida anzi che nò, riesce \nsfavorevole alle opere agrarie. Avvegnachè \nragguagliatamente per due mesi dell’anno le nevi \ncuoprono l’Appennino di Marradi. – Il freddo umido, e \nl’incostanza del clima dal novembre a mezzo aprile \nscoraggisce, intorpidisce l’animo dell’abitante indigeno, e \narresta il coltivatore nei suoi progetti agricoli e industriali. \nÈ altresì vero che cotesti appenninigeni sono di \ntemperamento robusto, di statura più che ordinaria, ben \nformati, e di rado afflitti da quelle malattie cacchettiche e \nglandulari, cui trovansi soggetti gli abitanti della pianura e \ndei climi caldo umidi. Prova della robustezza e sanità di \ncotesti abitanti sia la decrepita età, alla quale giungono; \ngiacchè in Marradi e nel distretto si contano molti vecchi \ndi un’età superiore all’ottuagenaria e nonagenaria. Le \n\n\n\nmalattie dominanti costà sono quelle dei climi freddi e \nrigidi, del genere cioè inflammatorio. Sono già decossi \nparecchi anni senza che siasi riaffacciato il vajolo arabo, \nstante la facilità con la quale i genitori si prestarono a fare \ninoculare il vaccino ai loro figliuoli, e mercè lo zelo dei \nprofessori dell’arte salutare che hanno potentemente \ncooperato a togliere un nocevole pregiudizio. Che se per \nl’addietro la mancanza di strade rotabili contribuiva a \ntener quel popolo robusto quasi inattivo, da ora in poi non \nvi sarà cagione di lamentarsi su tale rapporto. \nUno de’mestieri principali è quello dei vetturali, il cui \nnumero è di circa 150; due terzi di essi trasportano sopra \nbestie a soma le granaglie dello Stato pontificio ai mercati \ndi Marradi, e a quelli del Borgo S. Lorenzo. Gli altri 50 \nprovvisti anche di barrocci, sono occupati \nnell’esportazione del carbone che fornis ce il superiore \nAppennino, e inoltre si recano a caricare i generi coloniali \necc. a Fir. per trasportarli nella Romagna granducale e \npontificia. \nSotto il primo Granduca di casa Medici la comunità di \nMarradi comprendeva 12 comunelli; cioè: 1. Borgo di \nMarradi, 2. Marradi capoluogo; 3. Biforco di sotto; 4. \nBiforco di sopra; 5. Acereta; 6. Cesata; 7. Campigno; 8. \nCrespino; 9. Fiumana; 10.Gamberaldi; 11.Lutirano; \n12.Popolano; 13. Scola (S. Adriano e Abeto). \nSotto il primo Granduca della dinastia attualmente \nregnante la comunità medesima si componeva di 15 \ncomunelli; i quali dopo il regolamento speciale del 4 \ndicembre 1774, furono riuniti in una sola amministrazione \neconomica residente a Marradi. Erano quei comunelli \nrepartiti sotto i popoli seguenti: \n \nNome dei Comunelli di Marradi all’anno 1774 e Popoli \nin cui erano compresi in tutto o in parte \n \n1. nome del Comunello: MARRADI Capoluogo \npopolo in cui era compreso (in tutto o in parte): S. \nLorenzo Arcipretura \n2. nome del Comunello: Scola \npopolo in cui era compreso (in tutto o in parte): S. \nLorenzo e S. Adriano \n3. nome del Comunello: Biforco di sotto \npopolo in cui era compreso (in tutto o in parte): S. \nLorenzo, e in parte nel popolo di S. Antonio a Fantino \n4. nome del Comunello: Boforco di sopra \npopolo in cui era compreso (in tutto o in parte): S. Jacopo \na Cardeto \n5. nome del Comunello: Briccola \npopolo in cui era compreso (in tutto o in parte): S. Cesario \nin Cesata \n6. nome del Comunello: Badia Acereta ed Eremo di \nGamogna \npopolo in cui era compreso (in tutto o in parte): S. Gio. \nBattista e S. Barnaba in Gamogna \n7. nome del Comunello: Bedronico \npopolo in cui era compreso (in tutto o in parte): SS. \nMichele e Lorenzo in Abeto \n8. nome del Comunello: Campigno \npopolo in cui era compreso (in tutto o in parte): S. \nDomenico in Campigno \n9. nome del Comunello: Lujano e Grisigliano \npopolo in cui era compreso (in tutto o in parte): S. \n\nMichele e Lujano ora a Grisigliano \n10. nome del Comunello: Lutirano \npopolo in cui era compreso (in tutto o in parte): S. Pietro a \nLuterano \n11. nome del Comunello: Borgo \npopolo in cui era compreso (in tutto o in parte): S. \nReparata in Borgo \n12. nome del Comunello: Gamberaldi \npopolo in cui era compreso (in tutto o in parte): S. Matteo \na Gamberaldi \n13. nome del Comunello: Popolano di sopra \npopolo in cui era compreso (in tutto o in parte): S. Maria e \nS. Pietro a Valnera \n14. nome del Comunello: Popolano di sotto \npopolo in cui era compreso (in tutto o in parte): S. \nAdriano \n15. nome del Comunello: Crespino \npopolo in cui era compreso (in tutto o in parte): S. Maria, \ngià badia. \n \nLa comunità di Marradi mantiene due maestri di scuola, \nun medico e un chirurgo. Le monache Domenicane della \nSS. Annunziata a Marradi, sebbene non tengano \nconvittrici in educazione, hanno l’obbligo di fare scuola \nalle povere fanciulle del paese. \nSi tiene ogni settimana in questa terra un grosso mercato \ndi grasce e di bestiami nel giorno di lunedì. \nVi si praticano inoltre tre fiere annue, la prima delle quali \nnel lunedì dopo la seconda domenica di luglio, la seconda \nnel dì 11 agosto, e l’altra nel terzo lunedì di novembre. \nIn Marradi risiede un Vicario regio di terza classe, il quale \ndopo la legge del 7 Settembre 1837 abbraccia nella sua \ngiurisdizione civile anche la comunità di Palazzuolo. Per \nla giurisdizione governativa e politica in conformità della \nstessa legge il Vicario di Marradi attualmente dipende dal \nCommissario R. della Rocca S. Casciano, dov’è il \nTribunale di prima istanza civile e criminale. – Anche la \ncancelleria comunitativa di Marradi serve alla Comunità \ndi Palazzuolo. L’Uffizio di esazione del Registro, e \nl’ingegnere di Circondario stanno al Borgo S. Lorenzo e la \nconservazione delle Ipoteche in Modigliana. \n \nQUADRO della Popolazione della Comunità di \nMARRADI a tre epoche diverse. \n \n- nome del luogo: Abeto, titolo della chiesa: SS. Michele e \nLorenzo (Rettoria), diocesi cui appartiene: Faenza, \npopolazione anno 1551 n° 362, popolazione anno 1745 n° \n-, popolazione anno 1833 n° 177 \n- nome del luogo: Adriano (S.), titolo della chiesa: S. \nAdriano (Rettoria), diocesi cui appartiene: Faenza, \npopolazione anno 1551 n° -, popolazione anno 1745 n° \n206, popolazione anno 1833 n° 338 \n- nome del luogo: Albero, titolo della chiesa: S. Maria \n(Rettoria), diocesi cui appartiene: Faenza, popolazione \nanno 1551 n° -, popolazione anno 1745 n° 89, \npopolazione anno 1833 n° 262 \n- nome del luogo: Borgo di Marradi, titolo della chiesa: S. \nReparata (già Badia), diocesi cui appartiene: Faenza, \npopolazione anno 1551 n° 481, popolazione anno 1745 n° \n284, popolazione anno 1833 n° 265 \n- nome del luogo: Bulbana, titolo della chiesa: S. Lorenzo \n\n\n\n(Rettoria), diocesi cui appartiene: Faenza, popolazione \nanno 1551 n° -, popolazione anno 1745 n° 84, \npopolazione anno 1833 n° 103 \n- nome del luogo: Campigno, titolo della chiesa: S. \nDomenico (Rettoria), diocesi cui appartiene: Faenza, \npopolazione anno 1551 n° 341, popolazione anno 1745 n° \n316, popolazione anno 1833 n° 640 \n- nome del luogo: Cardato e Biforco di sopra, titolo della \nchiesa: S. Jacopo (Rettoria), diocesi cui appartiene: \nFaenza, popolazione anno 1551 n° 512, popolazione anno \n1745 n° 356, popolazione anno 1833 n° 551 \n- nome del luogo: Cesata e Briccola*, titolo della chiesa: \nS. Cesario (Rettoria), diocesi cui appartiene: Faenza, \npopolazione anno 1551 n° 401, popolazione anno 1745 n° \n-, popolazione anno 1833 n° 195 \n- nome del luogo: Crespino, titolo della chiesa: S. Maria \n(già Badia), diocesi cui appartiene: Faenza, popolazione \nanno 1551 n° 226, popolazione anno 1745 n° 194, \npopolazione anno 1833 n° - \n- nome del luogo: Fiumana, titolo della chiesa: -, diocesi \ncui appartiene: Faenza, popolazione anno 1551 n° 72, \npopolazione anno 1745 n° -, popolazione anno 1833 n° \n- nome del luogo: Gagliana, titolo della chiesa: S. Ruffillo \n(Rettoria), diocesi cui appartiene: Faenza, popolazione \nanno 1551 n° -, popolazione anno 1745 n° 140, \npopolazione anno 1833 n° 131 \n- nome del luogo: Gamberaldi, titolo della chiesa: S. \nMatteo (Rettoria), diocesi cui appartiene: Faenza, \npopolazione anno 1551 n° 144, popolazione anno 1745 n° \n96, popolazione anno 1833 n° 102 \n- nome del luogo: Gamogna, titolo della chiesa: S. \nBarnaba (già Eremo), diocesi cui appartiene: Faenza, \npopolazione anno 1551 n° -, popolazione anno 1745 n° \n204, popolazione anno 1833 n° 332 \n- nome del luogo: Grisigliano, titolo della chiesa: S. \nMichele (Rettoria), diocesi cui appartiene: Faenza, \npopolazione anno 1551 n° -, popolazione anno 1745 n° \n93, popolazione anno 1833 n° 89 \n- nome del luogo: Lutirano, titolo della chiesa: S. Pietro \n(Pieve), diocesi cui appartiene: Faenza, popolazione anno \n1551 n° 239, popolazione anno 1745 n° 134, popolazione \nanno 1833 n° 157 \n- nome del luogo: MARRADI, Scola e Biforco di sotto, \ntitolo della chiesa: S. Lorenzo (Arcipretura), diocesi cui \nappartiene: Faenza, popolazione anno 1551 n° 1393, \npopolazione anno 1745 n° 1293, popolazione anno 1833 \nn° 2107 \n- nome del luogo: Popolano, titolo della chiesa: S. Maria \n(Pieve), diocesi cui appartiene: Faenza, popolazione anno \n1551 n° 362, popolazione anno 1745 n° 193, popolazione \nanno 1833 n° 412 \n- nome del luogo: Sessana, titolo della chiesa: S. \nSalvatore (Rettoria ), diocesi cui appartiene: Faenza, \npopolazione anno 1551 n° -, popolazione anno 1745 n° \n49, popolazione anno 1833 n° 70 \n- nome del luogo: Valnera, titolo della chiesa: S. Pietro \n(Rettoria), diocesi cui appartiene: Faenza, popolazione \nanno 1551 n° -, popolazione anno 1745 n° 33, \npopolazione anno 1833 n° 56 \n- nome del luogo: Valle Acereta, titolo della chiesa: S. \nGiovanni Battista (Pieve), diocesi cui appartiene: Faenza, \n\npopolazione anno 1551 n° 553, popolazione anno 1745 n° \n251, popolazione anno 1833 n° 265 \n \n- Totale abitanti anno 1551 n° 5086 \n- Totale abitanti anno 1745 n° 4015 \n- Totale abitanti anno 1833 n° 6485 \n \nTutti i popoli di questa Comunità fino ad ora (1839) sono \nappartenuti alla Diocesi di Faenza, la quale confina con \nla giogaja centrale dell’Appennino, antico limite fra la \nToscana, la Romagna e l’Emilia. \n \nUna porzione del popolo contrassegnato con l’asterisco *, \nspetta alla Comunità di Tredozio. All’opposto nel 1833 \nentravano nella Comunità di Marrani alcune frazioni \ndelle seguenti parrocchie, le cui chiese sono situate fuori \ndi essa Comunità. \n \n- nome del luogo: Fantino, titolo della chiesa: S. Antonio, \nComunità in cui è situata la chiesa: Palazzuolo, numero \ndegli abitanti: 51 \n- nome del luogo: Gattara, titolo della chiesa: S. Martino, \nComunità in cui è situata la chiesa: Stato Pontificio, \nnumero degli abitanti: 8 \n- nome del luogo: Trebbana, titolo della chiesa: S. \nMichele, Comunità in cui è situata la chiesa: Portico, \nnumero degli abitanti: 13 \n- nome del luogo: Valle Acereta, titolo della chiesa: S. \nReparata già Badia, Comunità in cui è situata la chiesa: \nModigliana, numero degli abitanti: 77 \n- Somma abitanti delle frazioni di popoli che entravano \nnella Comunità di Marradi nell’anno 1833: n° 149 \n \n- Totale abitanti della Comunità di Marradi nell’anno \n1833: n° 6634",
    "original_title": "MARRADI",
    "page": 60,
    "slug": "marradi",
    "byte_offset": 356873
  },
  {
    "context": "nel Val di Pesa.",
    "title": "MARLIANO",
    "body": "– Contrada sulla schiena dei \npoggi della Romola con chiesa parrocchiale (S. Maria) e \ntre altri popoli annessi, nel piviere di S. Ippolito a \nMontelupo, Comunità Giurisdizione e circa 3 miglia \ntoscane a ostro-libeccio della Lastra a Signa, Diocesi e \nCompartimento di Firenze. \nAlla cura di Marliano furono annessi in varii tempi i \npopoli di S. Andrea a Castratica, o Castratoli, di S. \nDonato a Misciano e di S. Stefano a Spicchiello. \nVi sono in Marliano molte ville signorili, tra le quali \nprimeggia quella del cav. Pandolfini-Covoni. In una di \ncoteste case, dovè qualche volta villeggiare il celebre \npittore Lorenzo Lippi, allorchè nell’andare a diporto da \nMarliano verso il castel del Malmantile vennegli lo \nschiribizzo di scrivere il suo poema eroicomico sotto il \ntitolo di Malmantile riconquistato . \nLa chiesa di Marliano è di antico padronato della casa \nSoderini di Firenze. – Essa nel 1833 noverava 355 \nabitanti.",
    "original_title": "MARLIANO",
    "page": 68,
    "slug": "marliano",
    "byte_offset": 410802
  },
  {
    "context": "",
    "title": "MARSILIA (TORRE Della BEllA)",
    "body": "– Vedere COLLECCHIO nella Valle dell’Albegna.",
    "original_title": "MARSILIA (TORRE Della BEllA)",
    "page": 68,
    "slug": "marsilia-torre-della-bella",
    "byte_offset": 411777
  },
  {
    "context": "(Marsiliani Castrum)",
    "title": "MARSILIANA nella Valle dell’Albegna",
    "body": "– Casale già castello con antica chiesa \nparrocchiale (S. Antonio abate) ora cappellania curata \nsottoposta alla pieve di Magliano, che è 5 miglia toscane \nal suo maestr., nella Comunità Giurisdizione e circa 14 \nmiglia toscane a settentrione di Orbetello, Diocesi di \nSovana, Compartimento di Grosseto. \nRisiede il castellare sopra un piccolo colle la cui base è \nbagnata a ponente dal fiume Albegna, a settentrione-\nmaestr. dal torrente Elsa; il quale a maestro della \nMarsiliana al fiume preaccennato si congiunge. – Il \ncastellare della Marsiliana si riduce agli avanzi di una \nporta con pochi resti di mura, ed un fabbricato ad uso \ndella stessa tenuta omonima. Dirimpetto alla casa \ndominicale è la chiesa con poche case facienti ala ad un \npiazzale sulla sommità del colle isolato. \nL’origine di questo luogo è incerta al pari di quella del \nsuo nome. È noto solamente che esso faceva parte delle \ngiurisdizioni territoriali che l’Imperatore Carlo Magno \ndonò ai mo naci della badia de’SS. Vincenzio e Anastasio \nad Aquas Salvias, ossia delle Tre Fontane fuori la porta \nostiense di Roma. – Quindi avvenne molti secoli dopo che \ni monaci Cistercensi della badia prenominata cederono la \nMarsiliana, Orbetello, l’Anedonia, Capalbio, Scerpenna \ned altri luoghi del contado di Sovana con titolo \nd’investitura feudale ai conti Aldobrandeschi di \nPitigliano. In conseguenza della quale investitura, \nTeodino vescovo di Sovana nell’anno 1269 assistè al \ngiuramento che il C. Ildebrandino del fu C. Guglielmo \ndegli Aldobrandeschi di Sovana prestò in mano di D. Elia \nmonaco e procuratore della badia delle Tre Fontane per i \ncastelli e terre da esso ricevute ad enfiteusi in nome della \nsuddetta badia. Fra i luoghi infeudati vi è specialmente \ndesignato il castello di Marsiliano con le sue pertinenze, \noltre le altre terre, giurisdizioni e distretti compresi dentro \ni seguenti confini; cioè, da una parte il mare, dall’altro \nlato il fiume Albegna, dal terzo lato il mare, e dal quarto \nlato l’acqua del torrente Elsa che fluisce per Scerpenna, e \ndi là scorre a piè del monte Arsini, quindi per la piscina \ndell’Albegna entra nel gran mare. (UGHELLI, in Episc. \nSoanen.) \nInfatti nel contratto di divisione della contea \nAldobrandesca stabilito li 11 dicembre del 1272 fra \nIldebrandino di Guglielmo conte di Sovana, e \nIldebrandino di Bonifazio conte di S. Fiora, toccò al \nprimo di parte Sovana, Pitigliano, Orbetello, Marsiliano, \nTricoste, Capalbio, Montauto con altre terre e castella. I \nquali feudi alla di lui morte (anno 1284) passarono nella \ncontessa Margherita unica figlia e discendente del \nprenominato C. Ildebrandino, appellato il Rosso . \nA favore pertanto della contessa Margherita, già sposata \nal conte Guido di Monfort, da Martino abate delle Tre \nFontane fu rinnovata l’investitura del castello di \nMarsiliana e degli altri paesi che possedeva nel contado \nsavonese la prenominata badia, siccome apparisce da \nistrumento del 1286 rogato nella fortezza vecchia di \nOrbetello alla presenza di Marco vescovo di Sovana \nsottoscritto all’atto pubblico in qualità di testimone. \nDalla suddetta contessa Margherita degli Aldobrandeschi \ne dal conte Guido di Monfort nacque una sola femmina, \ndi nome Anastasia, la quale portò in dote tutta la contea \navita al di lei sposo, il conte Romano di Gentile di \n\nBertoldo degli Orsini. Da questo matrimonio essendo nati \nIldebrandino, Niccola, e Gentile conti palatini di Sovana, \nPitigliano ecc., eglino dopo morti i genitori furono \ninvestiti per istrumento del 10 maggio 1358 dall’abate \ndelle Tre Fontane, previo il consenso dei suoi monaci, dei \nfeudi dell’Ansedonia, Orbetello, della Marsiliana e di \ntutte le terre, isole, laghi e mare, con i titoli e condizioni \nstate concesse alla loro ava e ai genitori. Se non che nel \nsecolo seguente, l’abale e monaci di S. Anastasio per atto \nrogato li 12 agosto 1452, rinunziarono le loro ragioni \nsopra i paesi e feudi preaccennati alla Rep. di Siena \nmediante l’annuo tributo di 50 fiorini d’oro; reso più mite \nnei trattati successivi. – Vedere ISOLA DEL GIGLIO. \nCaduto poi il territorio di Orbetello in potere della real \ncorte di Spagna (anno 1551), anche la contrada della \nMarsiliana fu sottoposta al governo politico dei RR. \nPresidj spagnuoli in Toscana. \nDopo però che lo Stato senese venne rilasciato a Cosimo I \nduca di Firenze (anno 1557) la tenuta della Marsiliana fu \nvenduta al medesimo principe con tutti i boschi, poderi e \npasture, riservando a S. M. Cattolica la giurisdizione \npolitica su quegli abitanti; i quali ultimi d’allora in poi \nrimasero, siccome lo sono tuttora per il civile e politico, \nsoggetti al governo di Orbetello. \nNel declinare del secolo XVIII la tenuta della Marsiliana \nfu alienata dalla corona granducale al principe Corsini di \nFirenze, per la solerzia del quale acquirente fu dato il \nprimo impulso alla coltura della tenuta, ossia Grancia \ndella Marsiliana orbetellana. \nMa chi veramente ha fatto cambiare aspetto a cotesto già \nselvoso, deserto e malsano distretto è l’attuale intelligente \ned operoso affittuario dott. Anton Giuseppe Colacchioni \ndi Sansepolcro. Avvegnachè egli, si può dire, che abbia \nridotto la contrada della Marsiliana la più fruttifera e la \nmeglio amministrata di tanti altri latifondi della Maremma \nmeridionale toscana. \nLa porzione della tenuta in discorso, che è situata fra \nl’Elsa e la via R. orbetellana, dipende dalla giurisdizione \ndi Orbetello. Consiste questa per lo più in coltivazioni a \nsementa, in pascoli artificiali e in macchie di cerri, \nsughere, lecci, olmi, olivastri e marruche. La porzione \nposta a oriente o a settentrione del colle della Marsiliana \nspetta al distretto e giurisdizione di Manciano. Essa è \nfertilissima in grani, in fieni e in pascoli, ed è forse la più \nfruttifera per la quantità delle mandre stazionarie. \nAvvegnachè intorno a cotesto ramo d’industria agraria il \nCollacchioni si occupa indefessamente, e con tale \naccorgimento, che è giunto a possedere un gregge più \nnumeroso e più bello di qualunque altro proprietario \ntoscano, tostochè si noverano costà fra i suoi greggi da \n8000 capi di pecore. Di questo numero 3500 sono \nmeticce, e 4500 nate da una razza che il Colacchioni ha \ncreato mercè d’incrociamenti combinati con le migliori \npecore toscane e romane e con i più belli montoni merini. \nLa lana pertanto che forniscono i greggi della Marsiliana, \nascendente un anno per l’altro a circa 28000 libbre, si \npaga un prezzo superiore a tutte le lane della Toscana e \ndello Stato limitrofo. \nDalla partita di circa 4000 pecore il Colacchioni ottiene un \nanno per l’altro da 60000 a 65000 libbre di cacio, il quale \nsuol vendersi ai mercanti di Siena e di Livorno in grosse \nforme come quelle di Roma. \n\n\n\nIl prezzo ordinario delle sue pecore di scarto è dalle lire \n14 alle lire 16 il pajo. \nGli agnelli vendonsi comunemente al posto, all’età di 4 in \n5 mesi, al prezzo di paoli 16 a 18 il pajo. \nDondechè la tenuta della Marsiliana, sia per la parte \nagricola, sia per la pastorizia, può segnalarsi quasi per \nmodello più confacente alla cultura delle nostre \nMaremme; ed il dottor Colacchioni qual benemerito \ncittadino intelligente e industrioso, che a buon diritto si è \nmeritato lode pel miglioramento delle sue numerose \nmandre e per la qualità delle lane, alla prima esposizione \npubblica dei prodotti dell’industria toscana eseguita \nnell’estate del 1838 nella sala dell’I. e R. Accademia dei \nGeorgofili a Firenze. – Vedere ORBETELLO Comunità.",
    "original_title": "MARSILIANA (Marsiliani Castrum) nella Valle ",
    "page": 69,
    "slug": "marsiliana-nella-valle-dell-albegna",
    "byte_offset": 411867
  },
  {
    "context": "già MARCILIANA",
    "title": "MARSILIANA di Massa Marittima",
    "body": "– Tenuta o bandita, che ebbe nome di castello, \nquantunque non resulti che essa lo fosse mai, nella \nComunità Giurisdizione Diocesi e circa 4 miglia toscane a \nponente di Massa marittima, Compartimento di Grosseto. \nGiace sui poggi che stanno fra Massa e Montioni, e che \nseparano la valle della Cornia dalla vallecola della \nPecora , le di cui più remote sorgenti nascono alle spalle \ndella bandita di Marsiliana. \nEra questo luogo, ed è tuttora di proprietà della mensa \nvescovile di Massa, cui fu più volte confermato da \nprivilegj imperiali e da bolle pontificie. Ma la sua \nricordanza più vetusta, almeno tra le superstiti, è stata \nscoperta non ha guari, ed ora data alla pubblica luce nella \nP. III del Vol. V. delle Memorie lucchesi. –È un \nistrumento scritto li 6 marzo dell’anno 951, e rogato da \nLeone notaro nella corte di S. Vito in loco Cornino , col \nquale Corrado vescovo di Lucca concede a livello a \nTeudegrimo del fu Alamando un pezzo di terra con \ncasetta sopra di proprietà della mensa vescovile lucchese. \nLa qual possessione si dichiara posta in luogo detto \nCampi, prope Marciliana dentro i confini seguenti: dal \nprimo lato lungo il rio Tresa , dal secondo lato un viottolo \ne terra della cattedrale di Lucca, dal terzo lato la via \npubblica, e dal quarto lato con i beni del sunnominato \nTeudegrimo e de’suoi consorti. Per la quale enfiteusi il \nfittuario promise pagare ogn’anno nelle mani del \nministeriale, che i vescovi di Lucca solevano tenere alla \nloro corte dominicale di S. Vito, nei confini di Val di \nCornia, il censo convenuto di 15 buoni denari d’argento \nspendibili, con la penale mancando di 50 soldi. \nDal citato documento pertanto apparisce, che nel secolo X \nquesta Marsiliana non era qualificata castello, siccome \ntale non lo dichiarano altri istrumenti dell’archivio della \ncittà di Massa di un’epoca posteriore al mille. – Fra i \nmolti mi limiterò a citarne uno scritto nel febbrajo \ndell’anno 1161, col quale due coniugi nativi della \nMarsiliana vendono i beni di loro proprietà situati nelle \ncorti di Montioni, di Valli e della Marsiliana fino al castel \ndi Scarlino. Con altro istrumento del 5 gennajo 1204, \nrogato in Massa nella casa dell’ospedale di S. Cerbone, un \ntale mess. Lambertuccio di Gualando rinunzia per lire 200 \ndi moneta volterrana a Uberto di Ranuccino vicedomino \ndella chiesa di Massa, a Ugerio di Paganello e a \nRiccomano consoli della suddetta città tutte le \npossessioni, tanto colte quanto incolte con le case e \n\nfabbriche, che i suddetti venditori tenevano dentro i \nseguenti confini; cioè cominciando a ostro di Massa, e dal \nlato di levante, da Monte di Mare (in pian d’Alma) \npassando per il castel di Prata; da Prata a Monte Massi \n(dal lato di settentrione); da Monte Massi a Monte \nCalvello (a maestr.); da Monte Calvello a Vitulonia e da \nVitulonia (per Val di Cornia a ponente di Massa) andando \nalla pieve di Pastorale, di là alla Terra Rossa vicino a \nMarciliana e quindi a Tricasi (a libeccio di Massa) donde \nsi ritorna a Monte di Mare. \nSolamente nel secolo XIII la Marsiliana sembra che \nprendesse forma di paesetto; o almeno sotto il volgar \ntitolo di castello viene appellata in un contratto del 13 \nfebbrajo del 1288, col quale Rolando vescovo di Massa \nnomina frate Giovanni Eremitano in suo procuratore per \nconsegnare alla custodia del Comune di Massa fino al \nmese di gennajo susseguente il castello dell’Accesa, e di \npromettere contemporaneamente a nome dello stesso \nvescovo che questi non riceverebbe i banditi di Massa nel \nsuo castello della Marciliana . (ARCH. DIPL. SEN. Carte \ndella Comunità di Massa). \nAttualmente questo luogo trovasi ridotto a una deserta \nbandita, destinata a sementa, ovvero a pasture, già coperta \ndi foreste di sughere, le quali furono di corto abbattute e \nquindi incenerite per farne potassa di commercio.",
    "original_title": "MARSILIANA, già MARCILIANA di Massa Marittima.",
    "page": 70,
    "slug": "marsiliana-di-massa-marittima",
    "byte_offset": 419541
  },
  {
    "context": "nella Valle dell’Albegna.",
    "title": "MARTA DI TALAMONE o CAPO MARTA",
    "body": "– Casale distrutto nel luogo dove poi sorse \nla Torre delle Saline sulla ripa sinistra del fiume Albegna \nIungo l’antica strada Aurelia nel popolo, Comunità \nGiurisdizione e circa 6 miglia a maestr. d’Orbetello, \nDiocesi Nullius dell’Abazia delle Tre Fontane, già di \nSovana, Compartimento di Grosseto. \nGiaceva il casal di Marta sulla lingua di terra, denominata \nvolgarmente il tombolo, che dal lato occidentale unisce il \npromontorio Argentaro al continente, per cui fu dato a \nquesta località il vocabolo di Capo Marta– All’Articolo \nCapo Marta . (Vol I pag. 457) furono rammentati due \ndocumenti del marzo 765, e del 23 dicembre 995, il primo \ndei quali è un contratto scritto nel vico del Capo di Marta , \npresenti fra gli altri testimoni due abitanti di Marta. – \nVerte il secondo intorno una donazione fatta dal Marchese \ndi Toscana Ugo figlio del fu Marchese Uberto Salico a \nfavore della badia amiatina, nel tempo che Ugo si trovava \ndi passaggio in loco Marta del territorio di Sovana. – \nVedere l’Articolo LUCCA Vol. II. pag. 835. \nAggiungerò adesso un terzo documento del gennajo 921 \nrogato in Sopano presso il fiume Paglia, col quale un \nmonaco della badia amiatina concede a livello al prete \nAnso, abitante nel vico di Capo Marta, alcuni beni del \nmonastero amiatino situati appunto nel Vico Marta, con \nobbligo di recare al detto mon. l’annuo canone di 12 \ndanari moneta di S. Pietro. (ARCH. DIPL. FIOR. Carte \ndella badia Amiatina). \nEsisteva anche nel secolo XII nel vico di Marta, diocesi di \nSovana, un oratorio sotto l’invocazione del B. Abramo \nPatriarca, che era in quel tempo di giuspadronato della \nbadia di S. Salvatore di Spugna in Colle di Val d’Elsa Ciò \nlo manifesta una bolla del 23 novembre 1183 spedita dal \nPont. Lucio III a favore della badia di Spugna, la quale era \nstata beneficata dai conti Aldobrandeschi di S. Fiora e \n\n\n\nSovana. – Vedere ABAZIA DI SPUGNA in Val d’Elsa. \nPiù tardi nei contorni di Marta possedeva beni mess. \nTollo degli Albizeschi padre di S. Bernardino il quale nel \n1355 vendè quel podere alla Rep. di Siena, nel tempo \nappunto che quel governo meditava fare di Talamone un \ngrande emporio. \nFinalmente non lascia alcun dubbio sull’ubicazione del \nvico Marta l’iscrizione in marmo murata sulla facciata \ndella Torre delle Saline nell’anno 1630, per rammentare \nl’epoca e il luogo dove fu innalzata, come ivi si legge: \nHanc Salinae, et quam ad Telamonem Martham vocant \narcem cum propugnaculis etc. – Vedere Orbetello \nComunità.",
    "original_title": "MARTA DI TALAMONE o CAPO MARTA",
    "page": 70,
    "slug": "marta-di-talamone-o-capo-marta",
    "byte_offset": 423481
  },
  {
    "context": "(Martis Castr.) nel Val d’Arno inferiore.",
    "title": "MARTI",
    "body": "– \nVillaggio già castello diruto con chiesa plebana (S. Maria \nNovella) e due altre parrocchie annesse; nella Comunità e \n4 miglia toscane a settentrione di Palaja, Giurisdizione di \nPontedera, Diocesi di Sanminiato, già di Lucca, \nCompartimento di Pisa. \nRisiede nella sommità di un colle, alle di cui falde \norientali scorre il torrente Cecinella, mentre dall’opposto \nfianco scende il rio di Ricavo suo tributario. \nÈ dubbio se l’etimologia del castello di Marti si debba \nattribuire a un tempio pagano che fosse costà dedicato a \nMarte o piuttosto alla prima chiesa innalzata nello stesso \nluogo al santo vescovo Martino; tostochè nell’antico \npiviere di Mosciano, ora di Montopoli, esistevano tre \nchiese che ebbero il nomignolo dalla contrada di Marti; \nquella cioè dentro il castello intitolata a S. Martino, poi a \nS. Bartolommeo, la seconda a S. Giusto di Marti, e la \nterza a S. Frediano pure a Marti. \nNel centro del paese esisteva la chiesa di S. Martino, alla \nquale subentrò l’altra di S. Bartolommeo, e nel secolo \nXIV fu edificata l’attul pieve sotto il titolo S. Maria \nNovella. \nIl castel di Marti fino del secolo XII era posseduto dalla \nfamiglia pisana degli Opezzinghi-Cadolingi, che, al dire \ndegli annalisti di quella città, verso il 1180, l’usurpò al \nComune di Pisa; per modo che dai consoli pisani fu \ndeliberato d’inviare a Marti gente d’armi per riaverlo a \nviva forza. Ma gli Opezzinghi vi si erano talmente \nfortificati, che le soldatesche della repubblica pisana \ndovettero con qualche pedita ritirarsi di là. Più tardi peró, \nnel 1256, quando il Castello di Marti venne assalito dai \nSanminiatesi alleatisi ai Fiorentini, fu trovato difeso dalle \ngenti pisane. Ma nel 1284 il Castello medesimo ritornò \nsotto il dominio degli Opezzinghi di Calcinaja, se \ndobbiamo prestar fede al trattato di pace stabilito in \nquell’anno fra la consorteria degli Opezzinghi e il conte \nUgolino della Ghererdesca capitano e signor di Pisa. (R. \nIT. SCRIPT. Fragm. Hist. Pisan. – TRONCI, Annali Pis.) \nInfatti nel diploma concesso alla prosapia Opezzinga \ndell’imperatore Federigo I (1178), confermato poi da \nArrigo VI e da Ottone IV, fra i feudi a quella famiglia \nconcessi, trovasi compresa eziandio la corte di Marti col \ncastello e corte di S. Martino, ed entrambi si dichiarano \nsituati nel luogo così detto Scalzavacca. – Con un \nsecondo trattato stipulato nel 1298 tra la Rep. di Pisa e gli \nOpezzinghi, vennero ribanditi gli uomini della comunità \ndi Marti, tanto quelli che abitavano dentro il castello, \n\nquanto quelli di fuori, per essere stati ribelli della \nrepubblica pisana, e seguaci dei nobili Opezzinghi. – \nCotesto ultimo trattato, concordato in Pisa nel dì 8 di \nagosto, fu ratificato nel castello di Marti, in domo S. \nBartholomei de Marti, li 10 dello stesso mese, anno 1298 \n(stile pis.)–(GAMURRINI, Della famiglia Cadolingia \nOpezzinghi). \nNel 1364 questo medesimo castello fu inutilmente \ncombattuto dall’esercito della Signoria di Firenze, finchè \nle si sottopose contemporaneamente ad altri comuni del \nterrritorio pisano li 20 ottobre 1406; cioè qualche mese \ndopo l’acquisto di Pisa. \nMa nel 1431 gli abitanti di Marti meritarono \nl’indignazione della Rep. fior. per aver accolto le truppe \ncomandate da Niccolò Piccinino, sicchè di costà potè \ntransitare libero nel 1432 l’Imp. Sigismondo quando da \nLucca recossi a Roma senza toccare il territorio \nde’Fiorentini suoi nemici. (AMMIR. Istor.fior. Lib.XX.) \nQuindi è che, dopo avere ritolto il Castello di Marti alle \narmi dei Visconti, la Signoria di Firenze, avendo esposto \nai collegii, qualmente la occupazione del castello di Marti \nerasi fatta dal Piccinino più per malvagità di chi lo \nabitava, che per effetto di guerra, con provvisione del \n1433 deliberò, che il castello predetto venisse smantellato. \nDondechè per riescirvi più presto e senza spesa la \nRepubblica diede facoltà a tutti gli uomini (ERRATA : del \ncontado pisano) del contadofiorentino di guastare \nimpunemente le sue mura, e di convertire in proprio uso \ngli avanzi di quelle rovine; di maniera che oggi non resta \nin Marti che il nome di bastione al sito dove fu l’antica \nrocca. (ARCH. DELLE RIFORMAG. DI FIR.) \nUn’iscrizione esistente nel muro laterale dell’attuale \nchiesa di S. Maria Novella a Marti, fu riportata dal \nTargioni nel T.I. de’suoi Viaggi, come quella che indica la \nsua edificazione, eseguita nell’anno 1332 per le cure del \npievano mess. Bacciomeo di Pisa, il quale in quella \nasserisce di avere affidata la esecuzione dell’edifizio a \nmestro Lippi da Castel Franco. \nAttualmente la pieve di S. Maria Novella a Marti è nel \ncaposesto di Montopoli, Diocesi sanminiatese, mentre il \nsito dove fu la chiesa di S. Giusto è ridotto ad un luogo \ncampestre fra Marti ed Usigliano. In quanto alla chiesa di \nS. Frediano a Marti, sebbene da lunga mano interdetta e \nconvertita ad uso profano, essa esiste sempre sull’ingresso \ndel paese dalla parte occidentale. \nNel distretto parrocchiale di S. Maria Novella a Marti è \ncompresa la soppressa antichissima pieve di S. Pietro a \nMosciano, ridotta a pubblico oratorio presso una villa \npadronale, che porta il nomignolo di S. Donnino, situata \nsopra una piccola collinetta. – Vedere MONTOPOLI. \nLa parrocchia di S. Maria Novella a marti nel 1833 \nnoverava 1594 abitanti.",
    "original_title": "MARTI",
    "page": 75,
    "slug": "marti",
    "byte_offset": 450790
  },
  {
    "context": "nella Valle della Foglia.",
    "title": "MARTIGLIANO",
    "body": "– Casale con \nchiesa parrocchiale (S. Andrea) nella Comunità \nGiurisdizione e circa miglia toscane 3 a settentrione \ngrecale di Sestino, Diocesi di Sansepolcro già di Monte \nFeltro e Compartimento di Arezzo. \nRisiede sopra un poggio che diramasi a scirocco del Sasso \ndi Simone verso la ripa sinistra del fiume Foglia e \nsull’estremo confine del Granducato. – Vedere SESTINO. \n\n\n\nLa parrocchia di S. Andrea aMartigliano nel 1833 contava \n60 abitanti.",
    "original_title": "MARTIGLIANO",
    "page": 71,
    "slug": "martigliano",
    "byte_offset": 431531
  },
  {
    "context": "in Val di Pesa.",
    "title": "MARTIGNANA",
    "body": "– Casale che fu castello, \ned ha ch. prioria (S. Bartolommeo) cui è annesso il popolo \ndi S. Maria oltr’Orme, nel piviere di Celiaula, Comunità \nGiurisdizioe e quasi 3 miglia toscane a settentrione \ngrecale di Montespertoli, Diocesi e Comparimento di \nFirenze. \nRisiede su di una piaggia alla destra del torrente Virginio \npresso la strada provinciale volterrana, che ha un mezzo \nmiglio toscano al suo grecale la villa di Monte Gufoni. \nSi trovano memorie di questo luogo fino dall’anno 1164, \nallorchè per atto del 6 aprile il Castello di Martignana fu \nrinunziato ai consoli di Firenze dal cittadino Benefecisti \nfiglio di Ravignano, stato a lui anteriormente donato da \nIldebrandino di Martignana e da altri consorti. \nIn seguito vi acquistò giurisdizione la nobil famiglia \nfiorentina de’Frescobaldi, la quale nel secolo ultimo \ndecorso rinunziò i suoi diritti sulla chiesa di Martignana \nalla mensa arcivescovile di Firenze. \nLa parrocchia di S. Bartolomeo a Martignana nel 1833 \ncontava 426 abitanti.",
    "original_title": "MARTIGNANA",
    "page": 72,
    "slug": "martignana",
    "byte_offset": 432033
  },
  {
    "context": "",
    "title": "MARTINI (CASTEL)",
    "body": "– Vedere CASTEL MARTINI.",
    "original_title": "MARTINI (CASTEL)",
    "page": 72,
    "slug": "martini-castel",
    "byte_offset": 433088
  },
  {
    "context": "nel Val d’Arno inferiore.",
    "title": "MARTINO (S.) IN ALENA o ALENE",
    "body": "– Chiesa che fu nel piviere dei SS. Giovanni e \nSaturnio di Fabbrica presso Cigoli, Comunità \nGiurisdizione e Diocesi di Sanminiato, già di Lucca, \nCompartimento di Firenze. \nQuesta chiesa filiale della pieve di Fabbrica è rammentata \nin un istrumento del 4 aprile 1014 pubblicato nel Tomo \nIV P.II. delle Memor. Lucch.; comecchè S. Martino \nd’Alena manchi nel registro delle chiese della diocesi \nlucchese del 1260, e si trovi invece sotto lo stesso piviere \nun S. Martino in Ventignano , e un’altra chiesa vi si legga \nintitolata a SS. Martino e Lorenzo a Villanuova. \nN. B. Tutti gli altri luoghi che portano il vocabolo di S. \nMartino, e che non sono specificati qui appresso, sotto il \nsanto della loro chiesa titolare, vengono riportati sotto la \ndenominazione speciale del casale o villaggio, cui esse \nchiese appartengono.",
    "original_title": "MARTINO (S.) IN ALENA o ALENE",
    "page": 72,
    "slug": "martino-s-in-alena-o-alene",
    "byte_offset": 433136
  },
  {
    "context": "",
    "title": "MARTINO (S.) IN AVANE o IN PIAN FRANZESE",
    "body": "– Vedere PIAN FRANZESE.",
    "original_title": "MARTINO (S.) IN AVANE o IN PIAN FRANZESE",
    "page": 72,
    "slug": "martino-s-in-avane-o-in-pian-franzese",
    "byte_offset": 434041
  },
  {
    "context": "",
    "title": "MARTINO (S.) A BARBAZZANO",
    "body": "– Vedere \nBARBAZZANO (S. MARTINO A).",
    "original_title": "MARTINO (S.) A BARBAZZANO",
    "page": 72,
    "slug": "martino-s-a-barbazzano",
    "byte_offset": 434117
  },
  {
    "context": "",
    "title": "MARTINO (S.) DI CAMPI",
    "body": "– Vedere CAMPI nel Val d’Arno fiorentino.",
    "original_title": "MARTINO (S.) DI CAMPI",
    "page": 72,
    "slug": "martino-s-di-campi",
    "byte_offset": 434189
  },
  {
    "context": "",
    "title": "MARTINO (S.) IN CAMPO",
    "body": "– Vedere CAMPO (S. \nMARTINO IN). – Resta bensì da aggiungere, che la \n\nsuddetta chiesa sino dal secolo XII era abbaziale con \nannesso claustro abitato dai monaci Vallombrosani. Ne \nassicurano di ciò diversi documenti; il primo dei quali del \n1148 tratta della cessione fatta a Guido abate del Mon. di \nS. Martino in Campo per la sua badia di una sesta parte \ndel porto, pescaja, alveo e gora di un mulino posto sul \nfiume Arno in luogo detto Camajone. Con altro \nistrumento del 1 gennajo 1166, rogato nel parlatorio di \ndetta badia, Gherardino del fu Bonuccio, previa \nl’annuenza del figlio Scotto, e di donna Bisodia sua \nmoglie, vende alla chiesa e badia di S. Martino in luogo \ndetto Campo, e per essa a Guido abate della medesima, \nun’altra sesta parte del porto pescaja, e acquidotto del \nmulino di Camajone, per il prezzo di soldi di 60 mon. \nlucch., eccettuata la decima e dieci pani tra grano e miglio. \nIl terzo istrumento della stessa provenienza, rogato il 3 \nluglio 1273 nel palazzo del Comune di Pistoja da Falcone \ndel fu Rolando, tratta della vendita che fece Paganuccio di \nRanieri da S. Martino in Campo, della curia e distretto di \nCarmignano, nelle mani di D. Pietro abate del Mon. di S. \nMartino in Campo, che riceveva per la sua badia, di un \npezzo di terra posto a piè della coscia di Camajone, per il \nprezzo di lire sei soldi dieci. – Finalmente esiste un breve \ndel Pont. Benedetto XII, diretto da Avignone il 25 maggio \n1337 al preposto della chiesa di Prato, in cui gli ordina di \nfar conoscere la pontificia volontà ai parrochiani della \nchiesa di S. Maria in Campo, dove l’abate e quei monaci \nfacevano amministare la cura dell’anime ad un vicario \nperpetuo secolare, affinchè i parrochiani pagassero le \ndecime dovute alla parrocchia, mentre costoro \npretendevano di non essere per antica consuetudine \nobbligati a farlo.(ARCHIV. DIPL. FIOR. Carte del \nVescov. di Pistoja). \nNel secolo XV la badia di S. Martino in Campo era \nsoppressa ed il padronato della sua chiesa acquistato dalla \nnobil famiglia Frescobaldi di Firenze. (ARCH. DIPL. \nFIOR. Osp. di Bonifazio).",
    "original_title": "MARTINO (S.) IN CAMPO",
    "page": 72,
    "slug": "martino-s-in-campo",
    "byte_offset": 434264
  },
  {
    "context": "",
    "title": "MARTINO (S.) ALLA CAPPELLA",
    "body": "– Vedere CAPELLA \n(S. MARTINO ALLA) nella Versilia",
    "original_title": "MARTINO (S.) ALLA CAPPELLA",
    "page": 72,
    "slug": "martino-s-alla-cappella",
    "byte_offset": 436407
  },
  {
    "context": "presso Sanminiato nel Val d’Arno inferiore.",
    "title": "MARTINO (S.) A CASTIGLIONE",
    "body": "– Casale che ebbe chiesa \nparrocchiale dedicata in origine a S. Miniato, poi a S. \nMartino, nel piviere di S. Genesio, già Diocesi di Lucca, \nora nel suburbio della città di Sanminiato, Comunità e \nGiurisdizione medesima, Compartimento di Firenze. \nRisiede in una piaggia circa mezzo miglio toscano a \nponente di Sanminiato, la cui chiesa da remota età \ndistrutta, fu riunita da primo a quella di S. Maria a \nFibbiastri nel piviere di Cigoli, ma che dopo la \nsoppressione di quest’ultima fu traslocata nella chiesa \ndella Nunziatina, pur essa suburbana della città di \nSanminiato. \nSe non prendo errore io tengo per fermo che in questo \nluogo di Castilglione si dovessero cercare non solo i primi \nincunabuli, ma anche il nome e l’origine della \npreaccennata città di Sanminiato. \nMe ne porge argomento l’antica chiesa in discorso, la \nquale dopo il secolo XII si trova sotto l’invocazione di S. \n\n\n\nMartino, e come parrocchiale essa è rammmentata in un \nistrumento del 28 marzo 1233, quando si stabilironoi \nconfini del suo distretto, che furono confermati con atto \ndel 15 dicembre 1278, fatto nell’episcopio di Lucca dal \nvescovo Paganello de’Porcari ad istanza di Bonaparte \npriore in quel tempo della chiesa di S. Martino a \nCastiglione. (ARCH. DIPL. FIOR. Carte del Convento di \nS. Agostino a Sanminiato). \nSebbene cotesta chiesa di S. Martino a Castiglione, \nprobabilmente dopo il mille, venisse riedificata, e ad altro \nsanto patrono dedicata, ciò nonostante, come si è detto \npoco fà, essa in origine aveva per titolare il martire S. \nMiniato. – Fra i molti documenti che ci si presentano a \nconferma di tal verità, mi limiterò per ora a un istrumento \ndel 17 luglio 982, col quale Pietro vescovo di Lucca \nconcedè a livello una casa massarizia posta in loco ubi \ndicitur Castellione prope Ecclesiam S. Miniati et prope \nplebem S. Genesii. – A questa medesima chiesa di S. \nMiniato a Castiglione ne richiama una carta assai più \nantica, relativa alla sua fondazione, la quale rimota verso \nl’anno 700, quando cioè sedici longobardi, o nobili \nlucchesi, ottennero licenza dal vescovo Balzari di Lucca \ndi fabbricare in loco Quarto, dentro il distretto della pieve \ndi S. Genesio, un oratorio che quei nobili dedicarono a S. \nMiniato. Al servizio dello stesso oratorio in loco Quarto \ngli eredi dei fondatori con licenza di Giovanni vescovo di \nLucca nel 783 costituirono un figlio del defunto \nrettore.(MEM. LUC. T.IV, e T.V P.III. – MUR. Ant. M. \nAevi). – Vedere SANMINIATO città.",
    "original_title": "MARTINO (S.) A CASTIGLIONE",
    "page": 72,
    "slug": "martino-s-a-castiglione",
    "byte_offset": 436493
  },
  {
    "context": "",
    "title": "MARTINO (S.) A CASTRO nell’Appennino di Firenzuola",
    "body": "– Vedere CASTRO.",
    "original_title": "MARTINO (S.) A CASTRO nell’Appennino di ",
    "page": 73,
    "slug": "martino-s-a-castro-nell-appennino-di-firenzuola",
    "byte_offset": 439102
  },
  {
    "context": "",
    "title": "MARTINO (S.) A CASTRO sotto Arezzo",
    "body": "– Vedere GALOGNANO nel Val d’Arno aretino.",
    "original_title": "MARTINO (S.) A CASTRO sotto Arezzo",
    "page": 73,
    "slug": "martino-s-a-castro-sotto-arezzo",
    "byte_offset": 439181
  },
  {
    "context": "nella Valle del Bisenzio.",
    "title": "MARTINO (S.)",
    "body": "– Vedere \nCOJANO; e PAPERINO, cui gioverà aggiungere la \nnotizia, che a questo S. Martino appella un istrumento del \n3 maggio 1283 rogato nella rocca di Sanminiato da Pietro \nCasaroni di Roma notaro di quella curia; col quale \nistrumento Rodolfo cancelliere imperiale, e vicario \ngenerale in Toscana per l’Imp. Rodolfo, confessa un \nimprestito di lire 500 fiorini fattogli da Jacobino del fu \nVermiglio degli Alfani per supplire a certe spese utili e \nnecessarie dell’impero. Pel quale imprestito il vicario \nsuddetto impegna a favore del mutuante un pezzo di terra \nposto nel distretto di Prato in luogo detto San Martino, \npiù altre terre situate a Pacciana, e un altro pezzo di terra \nnei confini di Canneto, pur esso nel distretto di Prato, ed \naltri beni di suolo che tenevano in affitto dall’impero i \nfigli di Guidalotto di Bizio da Ajolo; le quali possessioni \nsi dichiarano tutte di dominio diretto dell’Imperatore. \n(ARCH. DIPL. FIOR. Carte dell’Arch. Gen.). – Allo \nstesso Rodolfo vicario imperiale in Toscana appella un \naltro istrumento, allorchè il medesimo Jacobino del fu \nVermiglio degli Alfani comprò dal governo imperiale \ntutto il terreno di nuovo acquisto nelle piagge lungo il \nfiume Arno e dentro i confini del territorio di Sanminiato, \n\nil qual terreno alcuni anni dopo dalla stessa comunità \n(anno 1293) fu comprato dal medesimo Alfani per la \nsomma di 1200 fiorini d’oro.",
    "original_title": "MARTINO (S.)",
    "page": 72,
    "slug": "martino-s",
    "byte_offset": 433136
  },
  {
    "context": "",
    "title": "MARTINO (S.) IN COLLE",
    "body": "– Vedere COLLE (S. MARTINO IN).",
    "original_title": "MARTINO (S.) IN COLLE",
    "page": 73,
    "slug": "martino-s-in-colle",
    "byte_offset": 440734
  },
  {
    "context": "nella Valle del Tramazzo.",
    "title": "MARTINO (S.) A COLLINA",
    "body": "– \nCasale la cui chiesa parrocchiale, da molto tempo \nsoppressa, fu unita al popolo di S. Cesareo in Cesata nel \npiviere di S. Valentino, fra la Comunità di Tredozio e \nquella di Marradi, Giurisdizione di quest’ultima, Diocesi \ndi Faenza, Compartimento di Firenze. \nRisiede sul dorso dei poggi che separano il valloncello del \nTramezzo da quello di Acereto, stati una volta posseduti \ndalla contessa Engelarda figlia di Apaldo conte del \npalazzo, che fu moglie di Martino duca ravennate. Cotesta \ndonna nell’896 donò molti predii al suo figlio Pietro \nsituati nel ducato di Traversaria, in quello di Faenza, \nspecialmente a Modigliana e nel pieviere di S. Valentino \nsul Tramazzo fino al giogo dell’Appennino:usque ad \njugum Alpium finibus Tusciae, a riserva di una corte che \nchiamavasi Bulbano; et Bulbana, una cum ipsa petra, ubi \ncastello esse videtur et Valerii aula, etc. (MURAT. Ant. \nM. Aevi T.I.) \nDubito però che questo luogo di S. Martino a Collina \npossa corrispondere a quel Castello de’Collina, che \ninsieme con Modigliana ed altri luoghi della Romagna fu \nconfermato in feudo ai conti Guidi dagl’imperatori Arrigo \nVI e Federigo II, e perciò da non doversi confondere col \nS. Martino di Collina nella Valle del Bidente, altrimenti \nappellato la Villa di S. Martino. – Vedere MARTINO \n(VILLA DI S.) \nLa parrocchia di S. Martino a Collina. con l’annesso di S. \nCesareo a Cesata nel 1833 contava 333 abitanti.",
    "original_title": "MARTINO (S.) A COLLINA",
    "page": 73,
    "slug": "martino-s-a-collina",
    "byte_offset": 440797
  },
  {
    "context": "",
    "title": "MARTINO (S.) DELLE COLLINE PISANE",
    "body": "– Vedere \nCOLLE MATTACINO.",
    "original_title": "MARTINO (S.) DELLE COLLINE PISANE",
    "page": 73,
    "slug": "martino-s-delle-colline-pisane",
    "byte_offset": 442294
  },
  {
    "context": "",
    "title": "MARTINO (S.) A GANGALANDI",
    "body": "– Vedere \nGANGALANDI nel Val d’Arno fiorentino.",
    "original_title": "MARTINO (S.) A GANGALANDI",
    "page": 73,
    "slug": "martino-s-a-gangalandi",
    "byte_offset": 442364
  },
  {
    "context": "",
    "title": "MARTINO (S.) IN GRANIA",
    "body": "– Vedere GRANIA nella Valle dell’Arbia.",
    "original_title": "MARTINO (S.) IN GRANIA",
    "page": 73,
    "slug": "martino-s-in-grania",
    "byte_offset": 442448
  },
  {
    "context": "nella Valle del Montone.",
    "title": "MARTINO (S.) A LAVELLO di Dovadola",
    "body": "– Vedere AVELLO.",
    "original_title": "MARTINO (S.) A LAVELLO di Dovadola",
    "page": 73,
    "slug": "martino-s-a-lavello-di-dovadola",
    "byte_offset": 442522
  },
  {
    "context": "",
    "title": "MARTINO (S.) A LECCHI",
    "body": "– Vedere ALECCHI E LECCHI.",
    "original_title": "MARTINO (S.) A LECCHI",
    "page": 73,
    "slug": "martino-s-a-lecchi",
    "byte_offset": 442607
  },
  {
    "context": "",
    "title": "MARTINO (S.) A LUBACO, LOBACO, ossia OBACO",
    "body": "– Vedere LOBACO. \n \n\n\n\n \n###ARTICLE### \nT:MARTINO (S.) A LUCARDO.\nC:\nB:– Vedere LUCARDO (S. MARTINO A).",
    "original_title": "MARTINO (S.) A LUBACO, LOBACO, ossia OBACO",
    "page": 73,
    "slug": "martino-s-a-lubaco-lobaco-ossia-obaco",
    "byte_offset": 442665
  },
  {
    "context": "",
    "title": "MARTINO (S.) A MAJANO",
    "body": "– Vedere MAJANO DI FIESOLE.",
    "original_title": "MARTINO (S.) A MAJANO",
    "page": 74,
    "slug": "martino-s-a-majano",
    "byte_offset": 442802
  },
  {
    "context": "",
    "title": "MARTINO (S.) A MENSOLA",
    "body": "– Vedere MENSOLA (S. MARTINO A).",
    "original_title": "MARTINO (S.) A MENSOLA",
    "page": 74,
    "slug": "martino-s-a-mensola",
    "byte_offset": 442861
  },
  {
    "context": "",
    "title": "MARTINO (S.) A MONTE",
    "body": "– Nella Valle del Lamone in \nRomagna. – Castello nella Comunità Giurisdizione e circa \n2 miglia toscane a settentrione di Modigliana, Diocesi di \nFaenza, Compartimento di Firenze. \nRisiede in un poggio, sulla cui base scorre a levante la \nfiumana Marzena, e a ponente un borro di lei tributario, il \nquale nel tempo stesso serve di confine da quel lato fra il \nGranducato e lo Stato pontificio. \nLa parrocchia di S. Martino a Monte nel 1833 contava 61 \nabitanti.",
    "original_title": "MARTINO (S.) A MONTE",
    "page": 74,
    "slug": "martino-s-a-monte",
    "byte_offset": 442926
  },
  {
    "context": "",
    "title": "MARTINO (S.) ALLA PALMA",
    "body": "– Contrada che dà il \nnome a un’antica chiesa priorale (S. Martino alla Palma) \nnel piviere di S. Giuliano a Settimo, (ERRATA: \nGiurisdizione del Galluzzo) Comunità della Casellina e \nTorri, Giurisdizione del Galluzzo, Diocesi \nCompartimento e 4 miglia a libeccio di Firenze. \nRisiede sulla cima dei poggi detti della Romola, i quali \ndal lato di libeccio circoscrivono il Val d’Arno fiorentino, \nin una collina sparsa di belle case di campagna, di palazzi, \ndi giardini e di eccellenti coltivazioni a olivi e viti. \nLe memorie di questa chiesa risalgono al secolo X, sino \nda quando era di padronato della dinastia de’conti \nCadolingi e loro consorti. Ma quale dinastia apparteneva \nil Marchese Bonifazio di legge Ripuaria, figlio del conte \nTeubaldo, o Ubaldo, il quale donò le chiese di S. Martino \nalla Palma, di S. Donato a Lucardo e la corte di \nMantignano coi loro beni al monastero di S. Salvatore a \nSettimo. Coteste chiese e corte furono poi confermate nel \n988 allo stesso Mon. dal conte Adimaro figlio del \nprenominato Marchese Bonifazio; il perchè poi con \ndiploma del 1015 dall’Imp. Arrigo I, e finalmente con \nbolla concistoriale data dal Pont. Gregorio IX in Viterbo li \n6 ottobre del 1237, i luoghi medesimi furono a quella \nstessa badia convalidati. – Vedere LUCARDO (S. \nDONATO). \nInfatti S. Martino alla Palma è stata per molti secoli \ngovernata da un monaco Cistercense fino alla \nsoppressione della badia a Settimo; dopo di chè la stessa \nch. parrocchiale divenne di libera collazione del principe, \ne fu dichiarata inamovibile con decreto arcivescovile del 4 \nottobre 1785. \nFra i palazzi di campagna che adornano la contrada di S. \nMartino alla Palma contasi una villa signorile del \nMarchese Torrigiani di Firenze in mezzo ad una riunione \ndi poderi fruttiferi. \nLa parrocchia di S. Martino alla Palma nel 1833 contava \n1003 abitanti. \n\n \n \n###ARTICLE### \nT:MARTINO (S.) A POGGIO PELATO\nC:in Val di Fiora.\nB:– Villa che fu feudo granducale ed ha una chiesa plebana (S. \nMartino) nella Comunità di Sorano, Giurisdizione di \nPitigliano, Diocesi di Sovana, Compartimento di \nGrosseto. \nDal Granduca Ferdinando II, con diploma del 2 novembre \n1650, cotesto villaggio di S. Martino fu concesso in feudo \nal marchese Pier Francesco del fu marchese Curzio \nBourbon del Monte di S. Maria, governatore in quel \ntempo pel Granduca in Pitigliano. Fu poi rinnovata nel \n1738 la concessione a favore del Marchese Cosimo \nBourbon del Monte, finchè il paese ritornò alla corona \ntoscana mediante la legge che soppresse tutti i feudi \ngranducali. \nLa parrocchia di S. Martino a Poggio Pelato nel 1833 \naveva 168 abitanti.",
    "original_title": "MARTINO (S.) ALLA PALMA",
    "page": 74,
    "slug": "martino-s-alla-palma",
    "byte_offset": 443421
  },
  {
    "context": "in Val di Chiana.",
    "title": "MARTINO (S.) IN POGGIO",
    "body": "– Casale \nche ebbe nome da una chiesa dedicata a S. Martino, stata \nda lungo tempo distrutta, e quindi da un secolo e mezzo \nindietro riedifcata di nuovo, ed ora eretta in chiesa \nparrocchiale sotto il titolo di S. Maria e S. Carlo a S. \nMartino in Poggio, nella Comunità di Civitella, \nGiurisdizione Diocesi e Compartimento di Arezzo. \nIo non dirò se appellare volessero a questo S. Martino \ndella Chiusura Obertenga di Val di Chiana alcune carte \ndei secoli X e XI; dirò bensì che anche l’attuale chiesa di \nS. Maria e S. Carlo a S. Martino in Poggio trovasi situata \nnell’antico distretto della Chiusura Obertenga da noi a \nsuo luogo rammentata. \nNell’epoca della sua edificazione (anno 1700, il suo \nfondatore Carlo di Paolo Casini, nobile sanese, assegnò \nanche il fondo per il cappellano, fino a che con decreto \nvescovile del 30 maggio 1814 la chiesa medesima fu \ndichiarata parrocchiale sotto il pievanato di Battifolle. – \nAttualmente essa è di giuspadronato del marchese \nRiccardi-Vernaccia di Firenze. \nLa parrocchia di S. Martino in Poggio nel 1833 contava \n259 abitanti.",
    "original_title": "MARTINO (S.) IN POGGIO",
    "page": 74,
    "slug": "martino-s-in-poggio",
    "byte_offset": 446086
  },
  {
    "context": "",
    "title": "MARTINO (S.) A SCOPETO, o IN VIMINICCIO",
    "body": "– Vedere SCOPETO, e VIMINICCIO in Val di Sieve.",
    "original_title": "MARTINO (S.) A SCOPETO, o IN VIMINICCIO",
    "page": 74,
    "slug": "martino-s-a-scopeto-o-in-viminiccio",
    "byte_offset": 447234
  },
  {
    "context": "",
    "title": "MARTINO (S.) SOPR’ARNO",
    "body": "– Vedere ARNO (S. MARTINO SOPR’).",
    "original_title": "MARTINO (S.) SOPR’ARNO",
    "page": 74,
    "slug": "martino-s-sopr-arno",
    "byte_offset": 447331
  },
  {
    "context": "",
    "title": "MARTINO (S.) A STRADA sull’Ema",
    "body": "– Vedere \nSTRADA in Val d’Ema.",
    "original_title": "MARTINO (S.) A STRADA sull’Ema",
    "page": 74,
    "slug": "martino-s-a-strada-sull-ema",
    "byte_offset": 447401
  },
  {
    "context": "",
    "title": "MARTINO (S.) A STRADA del Casentino",
    "body": "– Vedere \nVADO (S. MARTINO A) e CASTEL S. NICCOLO’.",
    "original_title": "MARTINO (S.) A STRADA del Casentino",
    "page": 74,
    "slug": "martino-s-a-strada-del-casentino",
    "byte_offset": 447475
  },
  {
    "context": "nella Valle di Greve.",
    "title": "MARTINO (S.) IN VALLE",
    "body": "– Casale \ncon chiesa parrocchiale, cui è stato annesso S. \n\n\n\nBartolommeo in Valle, nel piviere di S. Pietro a Sillano, \nComunità Giurisdizione e 3 in 4 miglia a maest. di Greve, \nDiocesi di Fiesole, Compartimento di Firenze. \nRisiede in poggio fra Monte Macerata e Vicchio Maggio, \na ponente della strada provinciale del Chianti. – Di questo \nluogo trovammo notizie fino dal secolo X tra le carte della \nbadia di Passignano. La prima è un istrumento del 2 \ngiugno 993, col quale Ubaldo e Guido fratelli e figli di \nWalfredo per il prezzo di soldi 80 vendono a Teuzio del \nfu Benedetto delle terre e case pervenutegli dai fratelli \nEriberto e Winildo, e che costoro acquistarono da \nLitifredo loro zio; i quali beni consistevano nella metà di \ndue sorti e case massarizie poste in luogo Valle nel \npiviere di Sillano. – Con altro contratto del novembre 999 \nLitifredo del fu Litifredo e Imelda sua moglie alienarono \nper soldi 30 ai quattro figli di Walfredo tutto ciò che essi \npossedevano in luogo Valle, dove si dice poggio, presso \nla chiesa di S. Martino nel piviere di S. Pietro a Sillano . – \nAnche in un terzo istrumento del 20 maggio 1096 si fa \nmenzione di questo luogo, sul quale sembra che i due \nfratelli Ugo e Ranieri figli del fu conte Uguccione \nde’Cadolingi di Fucecchio avessero delle ragioni, mentre \neglino con quell’atto rinunziarono alla badia di \nPassignano i diritti che potevano avere sopra una sorte \nposta in luogo detto Valle, compresi anche i fedeli e \nlavoratori di quel predio. \nIn seguito troviamo padroni della stessa possessione di \nValle la nobil famiglia Cavalcanti di Firenze. \nLa chiesa di S. Martino a Valle attualmente è di libera \ncollazione del vescovo di Fiesole. \nEssa nel 1833 contava 142 abitanti.",
    "original_title": "MARTINO (S.) IN VALLE",
    "page": 74,
    "slug": "martino-s-in-valle",
    "byte_offset": 447573
  },
  {
    "context": "in Val di Sieve.",
    "title": "MARTINO (FORTEZZA DI S.)",
    "body": "– Rocca \ngrandiosa nel popolo, Comunità Giurisdizione e un quarto \ndi miglio toscano a ponente di S. Pier a Sieve, Diocesi e \nCompartimento di Firenze. \nSiede sopra un colle circondato da maestro a levante dal \nfiume Sieve, avendo a ponente la strada Regia bolognese, \ne verso scirocco quella provinciale del Mugello, che \nstaccasi dalla prima un miglio innanzi di arrivare a S. Pier \na Sieve e alla fortezza di S. Martino. \nEbbe nome da una chiesa stata parrocchiale fino al secolo \nXVI inoltrato, sotto il titolo di S. Martino a Beriano; e ciò \ninnanzi che il Granduca Cosimo I, nell’anno 1569, facesse \npor mano, e quindi dal suo primogenito e successore il \nGranduca Francesco I fosse dato compimento alla \nfortezza di S. Martino. \nEra uno dei fortilizii più grandiosi e più completi del \nGranducato, perchè munito di baluardi, fossi, \ncontroscarpe, maschio, caserme, cammini sotterranei, \nvasti magazzini, cisterne, officine, oltre un mulino a \nvento, e per fino una fonderia per fondere cannoni e altri \nprojettili. \nEssendo adesso pel nostro meglio state rimosse le cagioni \nche consigliarono ai primi Granduchi una spesa cotanto \nvistosa, la fortezza di S. Martino è divenuta un’appendice \ndel paese di S. Piero a Sieve aperta a chiunque, in guisa \nche le caserme de’soldati sono attualmente abiate da non \npoche famiglie di pigionali.",
    "original_title": "MARTINO (FORTEZZA DI S.)",
    "page": 75,
    "slug": "martino-fortezza-di-s",
    "byte_offset": 449384
  },
  {
    "context": "in Val di Fiora.",
    "title": "MARTINO (VILLA DI S.) A SOVANA",
    "body": "– \nTenuta, ossia Grancia della mensa vescovile sovanese, già \ndetta di S. Martino in Corazano, (ERRATA: nella \nComunità Giurisdizione) nella Comunità di Sorano, \nGiurisdizione e circa 5 miglia toscane a maestrale di \nPitigliano, Diocesi di Sovana, Compartimento di \nGrosseto. \nLa tenuta di S. Martino a Sovana occupa una vasta \ncampagna, la quale è circoscritta a levante dal fiume \nFiora, ed ha a ponente il fosso Filiggine. La foresta di \nquercie sughere, da cui il di lei suolo trovasi in gran parte \ncoperto, è stata di corto abbattuta per ridurre quel \nlatifondo a coltura di viti, di olivi e di granaglie. \nAppella, io dubito, a questa villa di S. Martino una bolla \nspedita nel 1061 dal Pont. Niccolò II a Vitale preposto del \ncapitolo della cattedrale di Sovana, cui confermò fra le \naltre giurisdizioni e possessi una terra stata concessa dai \nsuoi vescovi alla cattedrale preaccennata; compresavi la \nchiesa e possessioni di S. Martino in Corazzano, che ivi si \ndichiara situata non molto lungi dalla preaccennata città. \n(UGHELLI, In Episc. Suanens.)",
    "original_title": "MARTINO (VILLA DI S.) A SOVANA",
    "page": 75,
    "slug": "martino-villa-di-s-a-sovana",
    "byte_offset": 450790
  },
  {
    "context": "nella Valle del Bidente in Romagna.",
    "title": "MARTINO (VILLA DI S.)",
    "body": "– Villata, il cui nome si dice che fosse di \nBiturale in Collina , ora detta Pturale, con chiesa dedicata \na S. Cristofano, nella Comunità e un miglio toscano a \nlibeccio di S. Sofia, Giurisdizione di Galeata, Diocesi di \nSansepolcro, già Nullius della badia di S. Ellero a Galeata, \nCompartimento di Firenze. \nNella facciata della chiesa parrocchiale di questa villa di \nS. Martino esiste una iscrizione sepolcrale scolpita in \ngranito, con sopra due teste di marmo ad alto rilievo, una \ndelle quali rappresentante il ritratto di Metellio Seviro e \nl’altra di Murronia Prima di lui consorte. Cotesto cemelio \nfu già da qualche tempo disotterrato nei contorni di \nBiturale, ossia della villa di S. Martino. \nNon saprei dire se a cotesta villa di S. Martino volesse \nappellare quel luogo di Coliina sul Bidente, il cui popolo \ninsieme con quelli di Pondo, Civitella, Favale, e Spinello , \nnel 1405 fu accettato in accomandigia dalla Rep. fior. \n(AMMIRAT. Stor. Fior. Lib XVII). \nLa parrocchia della Villa di S. Martino nel 1833 contava \n155 abitanti.",
    "original_title": "MARTINO (VILLA DI S.)",
    "page": 75,
    "slug": "martino-villa-di-s",
    "byte_offset": 450790
  },
  {
    "context": "nel Val d’Arno inferiore.",
    "title": "MARZANA di Sanminiato",
    "body": "– \nVillata con chiesa rettoria (SS. Ippolito e Cassiano) filiale \ndella cattedrale di Sanminiato, dalla cui città è un miglio a \nostro, nella Comunità Giurisdizione e Diocesi medesima, \nCompartimento di Firenze. \nRisiede in una piaggia cretosa, alle cui falde meridionali \nscorre il torrente Ensi, tributario della fiumana Evola, \ninnanzi che quest’ultima si perda nell’Arno. \nUna delle più vetuste memorie di cotesto luogo di \nMarzana me la fornisce una carta dell’Arch. Arciv. Lucch. \ndell’anno 850, in cui sono rammentati due casali, cioè il \nvico di Marzana e l’altro di Leporaja, entrambi nelle \nadiacenze di Sanminiato. \nIn quanto alla chiesa di S. Ippolito a Marzana essa trovasi \nannoverata fra quelle del piviere di S. Genesio in una bolla \ndel Pont. Celestino III del 1194, ed anche nel 1260 nel \n\n\n\nregistro delle chiese della diocesi di Lucca. \nFrattanto dal casale di Marzana sembra che traesse origine \nla potente famiglia sanminiatese dei Malpigli, tostochè \nvarii istrumenti del secolo XIII appartenuti alla Comunità \ndi Sanminiato, dichiarano quei magnati nativi di \nMarzana. \nTal’è fra gli altri un atto del 5 agosto 1292, dove si \nrammenta un Guarduccio di Malpilio da Marzana, e un \nsecondo istrumento del 14 gennajo 1308, mercè cui \nGuicciardello del fu Barontino di Colle Brunacci confessa \ndi aver ricevuto a mutuo da Gardo del fu Malpilio da \nMarzana lire 53 e soldi 15 moneta fiorentina. – \nAnche una confessione di debito fatta li 3 dicembre 1311 \ndai fratelli Vanni e Jacopo figli del fu Filippo da \nSanminiato appella alla somma di lire quattro ricevute a \nmutuo dallo stesso Gardo del fu Malpilio da Marzana. \n(ARCH. DIPL. FIOR. Carte della Comunità di \nSanminiato). \nLa parrocchia de’SS. Ippolito e Cassiano a Marzana nel \n1833 contava 180 abitanti.",
    "original_title": "MARZANA di Sanminiato",
    "page": 75,
    "slug": "marzana-di-sanminiato",
    "byte_offset": 453039
  },
  {
    "context": "in Val Tiberina.",
    "title": "MARZANA",
    "body": "– Castellare con villata che \nporta il nome del monte su cui riposa, e che lo dà ad una \nchiesa parrocchiale (S. Giov. Battista) nella Comunità e \ncirca 6 miglia a libeccio del Monte S. Maria, \nGiurisdizione di Lippiano, Diocesi di Città di Castello, \nCompartimento di Arezzo. \nRisiede il casale di Marzana sulle spalle del monte \nomonimo, la sommità del quale porta il nomignolo \nspecifico di Croce di Favalto, e la cui elevatezza fu \ntrovata di br. 1833,4 sopra il livello del mare. – Il suo \nfianco meridionale scende in Val di Chiana; il fianco \noccidentale è bagnato dal torrente Cerfone; dalla parte di \nscirocco scorre alla sua base la fiumana del Nestore, \nmentre sul lato settentrionale nasce il torrente Padonchia, \nche si perde sotto Monterchi nel Cerfone, cioè, poco \ninnanzi che questo entri nella fiumana della Sovara , \ntributaria essa medesima del Tevere. \nIl Castello di Marzana con la vicina rocca d’Elci \napparteneva ai marchesi del Monte S. Maria, \nconfermatagli da varii diplomi imperiali . Contuttociò gli \nabitanti del Castello di Marzana per atto del 1269 \nprestarono giuramento di sudditanza al Comune di \nArezzo, cui promisero pagare i dazj e le collette che \nsolevano imporsi agli abitanti di quel contado dagli \nufiziali della città di Arezzo. (ARCH. DELLE \nRIFORMAG. DI FIR.) \nCome poi, e da chi la rocca d’Elci presso Marzana fosse \nceduta al capitolo della cattedrale aretina, o per parte dei \nMarchesi del Monte S. Maria, o per cessione fattagli dalla \ncittà di Arezzo, ciò è taciuto dalla storia, e lo tacque il \nGuazzesi allorchè disse, che all’anno 1290 i canonici di \nquella cattedrale cederono ai figli del fu Ranieri della \nFaggiuola la rocca d’Elci in Val Tiberina in cambio di \naltri beni posti nel piano di Arezzo. – Checchè ne sia, dai \nFaggiuolani il Castello con la rocca d’Elci pervenne in \nPier Saccone Tarlati di Pietramala, dal quale, per asserto \ndi Matteo Villani, la rocca d’Elci, posta sul confine tra \nArezzo e Sansepolcro nell’anno 1352 era stata data in \nguardia alle genti del duca di Milano, quando poco dopo \nper subito terremoto al rocca subissò e tutta la \n\nguarnigione vi restò seppellita. \nLa parrocchia di S. Giovanni Battista a Marzana nel 1833 \ncontava 271 abitanti.",
    "original_title": "MARZANA",
    "page": 75,
    "slug": "marzana",
    "byte_offset": 453039
  },
  {
    "context": "",
    "title": "MARZANO DI RIGNANO",
    "body": "– Vedere MARCIANO O MARCIANA nel Val d’Arno sopra Firenze.",
    "original_title": "MARZANO DI RIGNANO",
    "page": 76,
    "slug": "marzano-di-rignano",
    "byte_offset": 457201
  },
  {
    "context": "in Val d’Elsa.",
    "title": "MARZIALE (S.)",
    "body": "– Vedere COLLE, e \nONCI (S. MICHELE A).",
    "original_title": "MARZIALE (S.)",
    "page": 76,
    "slug": "marziale-s",
    "byte_offset": 457290
  },
  {
    "context": "",
    "title": "MARZOCCO (TORRE DEL) sul littorale di Livorno",
    "body": "– Vedere LIVORNO.",
    "original_title": "MARZOCCO (TORRE DEL) sul littorale di Livorno",
    "page": 76,
    "slug": "marzocco-torre-del-sul-littorale-di-livorno",
    "byte_offset": 457368
  },
  {
    "context": "in Val di Sieve.",
    "title": "MASCHERE (VILLA DELLE)",
    "body": "– Villa \nsignorile con sottostante albergo dei marchesi Gerini di \nFirenze nel popolo di Colle Barucci, cui è annesso il \nsoppresso popolo di S. Jacopo a Villanuova nel piviere di \nS. Giovanni in Petrojo, Comunità Giurisdizione e circa 2 \nmiglia toscane a levante di Barberino di Mugello, Diocesi \ne Compartimento di Firenze. \nRisiede nell’a lti piano di una collina, cui scorre a levante \nil torrente Surcella, davanti alla strada Regia postale \nbolognese, fra la posta de’cavalli a cafaggiuolo e quella di \nMontecarelli, 18 in 19 miglia toscane a settentrione di \nFirenze. \nAppartenevano le Maschere alla casa Bettini, che fu un \nramo degli Ubaldini chiamati da Villanuova e dalla Pila \nda due castelletti di loro dominio; del primo de’quali \nesistono tuttora le mura e la porta sulla stessa strada Regia \nbolognese poco innanzi di arrivare alla villa delle \nMaschere, nella cui tenuta è compreso. Fu cotesto resedio \nunitamente al castello di Villanuova acquistato dai \nmarchesi Gerini, dai quali nel secolo XVIII venne \nampliato e abbellito coll’erigervi una delle più vaste e \nsuperbe ville campestri che conti la provincia del \nMugello. È dessa circondata da un vasto prato, da giardini, \nda magnifici viali, da folte ragnaje, e da varii fertilissimi \npoderi situati quasi nel centro della Val di Sieve. – Vedere \nVILLANUOVA del Mugello.",
    "original_title": "MASCHERE (VILLA DELLE)",
    "page": 76,
    "slug": "maschere-villa-delle",
    "byte_offset": 457441
  },
  {
    "context": "(Maxianum) nella Valle dell’Ombrone pistojese.",
    "title": "MASIANO",
    "body": "– Contrada sparsa di varie borgora, di ville e \ncasali, dalla quale prende il nomignolo una chiesa \nparrocchiale (S. Maria a Masiano) nella Comunità di Porta \nCarratica, Giurisdizione Diocesi e circa 3 miglia toscane a \nostro di Pistoja, Compartimento di Firenze. \nTrovasi alla base settentrionale del Monte Albano, o sia \ndei Monti di sotto a Pistoja, fra il fosso Dogaja e il fiume \nOmbrone. \nIn cotesta contrada sino dal secolo XI esisteva una gora o \ndogaja , che portava l’acqua al Mulino di Masiano, per \nconcessione fatta da Ugolino conte di Pistoja al monastero \ndi S. Bartolommeo di detta città, confermatagli da \nCorrado marchese di Toscana, mediante un placito \ncelebrato nel 1121 nella pieve di Quarrata, territorio \npistojese. Infatti varj istrumenti dei secoli XII e XIII del \nmonastero di S. Bartolommeo di Pistoja appellano a \n\n\n\nquesto luogo di Masiano. (ARCH. DIPL. FIOR. Carte del \nMon. suddetto, e MURATORI, Ant. M. Aevi T. I.) \nAnche fra le pergamene dell’Opera di S. Jacopo di Pistoja \nsi fa parola della stessa contrada di Masiano, e di una \ntenuta appellata la Magiatica esistente nei suoi contorni \ndal lato di Piuvica. – Tale è un istrumento rogato in \nPistoja li 13 ottobre 1329, col quale donna Tessa del fu \nGiov. Jacopo de’Bardi, vedova di Fortebraccio di \nMergugliese vende per il prezzo di lire 200 a Zarino di \nVanni de’Lazzeri di Pistoja due coltre di terra in un \npodere posto nel territorio di Maxiano, distretto pistojese; \nle quali due coltre nel 27 marzo del 1330 lo stesso zarino \ncompratore restituì alla medesima donna Tessa contro \nun’egual somma di lire 200. (ARCH. DIPL. FIOR. Opera \ndi S. Jacopo di Pistoja .) \nLa parrocchia di S. Maria a Masiano nel 1833 noverava \n738 abitanti.",
    "original_title": "MASIANO",
    "page": 76,
    "slug": "masiano",
    "byte_offset": 458847
  },
  {
    "context": "sotto Bibbona.",
    "title": "MASIO (VICO)",
    "body": "– Vedere ABAZIA DI BIBBONA, e MAGI, MAGIO.",
    "original_title": "MASIO (VICO)",
    "page": 77,
    "slug": "masio-vico",
    "byte_offset": 460656
  },
  {
    "context": "",
    "title": "MASSA e COZZILE, MASSA BUGGIANESE, o  MASSA DI VAL DI NIEVOLE",
    "body": "– Terra murata che \ninsieme col sovrastante castello di Cozzile dà il nome ad \nuna comunità della Val di Nievole e ad un’antica \nparrocchia plebana (S. Maria Assunta) nella Giurisdizione \ne circa miglia toscane 2 e 1/2 a settentrione del Borgo a \nBuggiano, Diocesi di Pescia, già di Lucca, \nCompartimento di Firenze. \nLa terra di Massa di Val di Nievole siede fra Lucca e \nPistoja sulla costa di un contrafforte, dietro cui nasce il \ntorrente Borra che ne bagna le falde orientali, e che fa \nparte della diramazione de’colli, i quali circoscrivono da \nscirocco a ponente il valloncello dei Bagni di \nMontecatini. \nQuesta Massa trovasi fra il gr. 28° 24’ 4’’ longitudine e \n43° 54’ 6’’ latitudine; miglia toscane 12 a ponente di \nPis toja, 4 miglia toscane a levante di Pescia per la via \nscorciatoja, e 6 miglia toscane per la strada rotabile, 14 \nmiglia toscane a levante grecale di Lucca, 3 a ponente \nmaestr. di Montecatini, e 2 a ostro del Borgo a Buggiano. \nMolti paesi, e perfino qualche città della Toscana e del \nrestante d’Italia portano il nome di Massa, la cui primitiva \nsignificazione equivale ad una riunione di case \nmassarizie, o coloniche, mansi, o poderi, i quali \ntutt’insieme costituivano la Massa , dove soleva esistere \nanche il castello signorile, o casa dominicale. Il perchè \nquelle tante Masse dei bassi tempi, dalle quali col \nprogredire dell’età derivarono città, terre e castelli, ne \nrichiamano a quelle possessioni, che oggidì noi \nappelliamo Fattoria, Grancia, Tenuta, Cascina o cose \nsimili. \nFino dal quarto secolo dell’Era volgare, e forse anche \nprima, fu introdotta la parola Massa per significare un \nlatifondo; di che abbiamo testimonianza nella Storia di \nAmmiano Marcellino, che rammentò la Massa Veternense \npatria di Cesare Costantino Cloro. Sotto lo stesso \nsignificato di grosso predio vennero in seguito noverate \nvarie Masse dell’agro romano in una donazione fatta dal \nPont. S. Gregorio Magno di molti oliveti ed alcune chiese, \n\nsiccome apparisce da un’iscrizione in marmo nel pronao \ndel tempio vaticano– Altre Masse di eguale specie sul \ncadere del secolo XII si descrissero nel registro vaticano \nda Cencio camarlingo, poi papa Onorio III; segnatamente \nper i possessi che alla chiesa di S. Pietro appartenevano \nnella Garfagnana, e nel contado lucchese. Tali erano lo \nMassa in Carrara, Massa a Saltocchio, Massa a \nDomizzano, Massa in Avana, Massa in Rogio, Massa in \nConvalli, Massa in Anchiano, Massa in Controni, in Casa \nBasciana, in Luliano, o Lugliano, Massa in Silicagnana , \nin Careggine, in Casatico, in Corfino, ecc. \nBasterà per ora avvertire il lettore del perchè \ncoll’invecchiare delle cose a molte di coteste Masse o \nlatifondi venne a cessare il titolo generico, restandole il \nsolo specifico, come Massa Salto, detta poi Borgo sopra \nMarradi, e Massa di Casaglia nell’Appennino del \nMugello, il cui tenimento con gli annessi casolari per \nordine della Rep. Fior. fu acquistato nel 1283 da 50 \ncittadini per fabbricarvi case più solide e costituirvi un \ncastello, a cui fu dato il nome di Pietrasanta, ed ora noto \nsotto il vocabolo di Casaglia. Tali sono la Massa sopra \nl’Incisa, la Massa di Castel nuovo in Pian d’Avane, \nentrambe nel Val d’Arno superiore, Massa Ciuccoli, \nMassa di Leone giudice, Massa Pagani, Massa di Sasso \nrosso, Massa Lunense, o del Marchese, ora Ducale , Massa \nMarittima, Massa Macinaja, Massa Pisana, Piscatoria, \necc. \nLe memorie più vetuste della Massa di Val di Nievole, o \nsulla Borra , si conservano fra le pergamene dell’Arch. \nArciv. di Lucca, per quanto siano tutte relative alla sua \npieve di S. Maria. Due di quelle carte furono testè \npubblicate nel T. IV P. II delle Memorie Lucchesi; che \nuna scritta nel 5 giugno 976 tratta dell’investitura della \npieve medesima data da Adalongo vescovo di Lucca a \nfavore del diacono Antonio figlio di Burghe. A cotesto \ndiacono pievano tre anni dopo subentrò un prete, il quale \ndal vescovo Guido, per atto rogato in Lucca li 28 aprile \n979, fu ordinato ed investito per metà della chiesa plebana \ndi S. Maria e S. Giov. Battista situata a Massa presso la \nBorra , nel tempo stesso che gli assegnò per metà un \nbenefizio di altra chiesa posta a Vellano, sotto \nl’invocazione de’SS. Martino e Giovanni. La quale ultima \nchiesa nel preaccennato documento si qualifica dipendente \ndlla pieve suddetta di Massa; comecchè da altre \npergamene la chiesa di Vellano si trovi qualificata \nbattesimale: cum medietate (cito le parole) de aliis \necclesiis que sunt posite locus ubi vocitatur Avellano, cui \nvocabulum est BB. SS. Martini et Johannis, que est sub \nregimine et potestate suprascripte ecclesie plebis nostre \n(di S. Maria di Massa). – Vedere VELLANO. \nAll’Articolo BORGO A BUGGIANO rammentai altri 4 \ndocumenti del principio del secolo XI relativi a locazioni \ndi beni situati presso Massa e Cozzile, i quali \nappartenevano al patrimonio di detta pieve, beni che i \nvescovi di Lucca affittarono a Sigifredo di Teudegrimo \ndei nobili di Castel vecchio e Buggiano. \nAggiunsi ancora, qualmente nel 1075 il vescovo Anselmo \nordinò al pievano di S. Maria di Massa di concedere ai \nmonaci Benedettini di Buggiano e alla loro ch. abbaziale \nuna parte dei diritti di stola e delle decime consuete. Infatti \ntale disposizione fu confermata con breve del 14 \nsettembre 1113 dal Card. Legato della S. Sede in Toscana; \n\n\n\ne ciò sino a che, per la guerra mossa ai Lucchesi dal \nComune di Firenze dopo il 1328, fu dato a quella badia il \nprivilegio del fonte battesimale con l’onere di pagare al \npievano di Massa l’annuo canone di un moggio di grano. \nDal quale tributo poco dopo i popoli della comunità e \ndistretto di Buggiano vennero esentati per bolla del Pont. \nClemente VI, data in Avignone li 7 gennajo 1346, e \ndiretta all’abate di S. Paolo a Ripa d’Arno, a quello di S. \nMichele in Borgo di Pisa e a Niccolò d’Anagni canonico \ndella Primaziale. \nCon tutto ciò il pievano di Massa non lasciò di reclamare \nalla Sede apostolica, sebbene senza effetto, i lesi suoi \ndiritti. \nFatto è, che cotesta chiesa battesimale nel 1260 contava \nsotto la sua giurisdizione le seguenti chiese e luoghi pii: \n1.° S. Matteo di Lamechia (perduta); 2.° S. Lorenzo a \nCastiglion vecchio, (ora a Colle); 3.° S. Frediano di \nMalocchio; 4.° S. Cataldo di Pupiliano (oratorio sotto \nMassa); 5.° S. Pietro al Borgo a Buggiano; 6.° Ospedale \ndi S. Quirico di Brusceto (nel piano di Massa, ora \ndistrutto); 7.° Mon. di S. Maria di Buggiano (in Buggiano \nalto); 8.° S. Maria di Vallepone (ignota); 9.° Eremitorio di \nRiaffrico (distrutto); 10.° Eremitorio di Cerralto (forse nel \nluogo delle fattoria del Cerro?); 11.° Mansione del \nTempio a Castiglione. – Vedere BORGO A BUGGIANO, \ne COLLE BUGGIANESE. \nFrattanto la pieve di Massa essendo diminiuta di entrate \nper i varii smembramenti fatti delle chiese di Buggiano \nalto e basso, e la sua fabbrica avendo bisogno di pronti \nripari, il popolo di Massa determinò di aumentare la dote. \nIn conseguenza di ciò il Comune stesso ne ottenne \nlegalmente il padronato, siccome lo manifesta una \ndeliberazione del Vesc. di Fiesole Leonardo Salutati \ndelegato speciale dal Pont. Niccolò V mediante bolla del \n10 settembre 1450, in cui gli si ordinava di verificare, se \nGiovanni vescovo di Lucca avesse lasciato al popolo di \nMassa, come veniva asserito, il padronato di quella chiesa \nbattesimale. (ARCH. DIPL. FIOR. Carte della Comunità \ndi Massa e Cozzile). \nIn quanto alle vicende storiche di Massa e del sovrastante \ncastello di Cozzile dirò, che questi due luoghi, di cui si \ntrovano memorie, a partire dal 1142, fra le carte della \nstessa comunità, continuarono a dipendere nel civile e nel \npolitico, come dipendevano per l’ecclesiastico dal \ndominio di Lucca; e ciò finchè si cessarono le guerre fra i \nLucchesi e i Fiorentini, battagliate nella quarta decade del \nsecolo XIV. Allora i due comuni di Massa e Cozzile, per \natto pubblico del dì 21 novembre 1339, mediante il loro \nsindaco specialmente incaricato a ciò fecero la loro \nsolenne sottomissione alla Signoria di Firenze in mano di \nLotario Salvi uno dei custodi delle giurisdizioni della \nfiorentina Repubblica (/custos Jurium dicti Comunis). \nIl perchè non molto dopo, mediante provvisione \ndeliberata e approvata dai collegj della stessa Signoria, \nnel dì 11 dicembre 1339, la comunità di Massa e Cozzile \nfu dichiarata parte integrante della Rep. di Firenze con il \nsuo distretto e giurisdizione. Fu allora che i popoli \nmedesimi ottennero favorevoli condizioni; avvegnachè fra \nle immunità concesse vennero essi esentati dai pubblici \npesi per anni 5; condizioni che si rinnovarono di \nquinquennio in quinquennio fino a che nel 1388 fu \naccordato alla comunità di Massa e Cozzile il godimento \n\ndi tutte le franchigie state concesse alle altre comunità \ndella Val di Nievole (ARCH. DELLE RIFORMAGIONI \nDI FIR.). Se non che la Signoria di Firenze si riservò il \ndiritto di eleggere il potestà di Massa e Cozzile, sebbene \ndalle carte di quest’ultimo paese la bisogna apparisca \ndiversamente. \nCerto è però che uno dei primi potestà inviati a Massa e \nCozzile fu Lorenzo di Vanni Armati cittadino fiorentino; \nil quale essendo stato eletto a quell’ufizio dalla Signoria di \nFirenze nel dì 18 settembre dell’anno 1341 si presentò al \nmagistrato della comunità di Massa per esercitarvi la sua \ncarica. (ARCH. DIPL. FIOR. Carte dell’Arch. gener.) – \nCosì nel 1346 troviamo potestà di Massa e Cozzile per il \nComune di Firenze mess. Simone di Francesco Donati \nfiorentino, il quale, nel dì 11 settembre dello stesso anno \nin presenza dei consiglieri e di altri ufiziali adunati nella \ncasa di quel comune, chiese di essere sodisfatto della paga \ndovutagli, protestando in caso contrario di recarne querela \ndavanti ai priori delle arti e gonfaloniere di giustizia del \npopolo fiorentino. (loc. cit.). \nFu poi all’occasione della guerra testè accennata che i \nLucchesi ordinarono agli uomini di Massa e Cozzile di \nfortificare la loro terra, per cui fu fatta una deliberazione \nnel dì 8 marzo 1331 dai 12 uomini deputati dal parlamento \ngenerale del comune di Massa e Cozzile alle costruzione \ndelle porte e mura castellane della terra di Massa, affinchè \ndel denaro del comune medesimo fossero pagate alcune \nsomme per menda delle case state distrutte per dar luogo \nalle fortificazioni preaccennate. – (ARCH. DIPL. FIOR. \nCarte della Comunità di Massa e Cozzile). \nForse a quella stessa epoca risale l’edificazione delle mura \ne della torre del castello di Cozzile, alla custodia della \nqual torre posteriormente la Rep. Fior. soleva inviare un \ncastellano. \nCiò si rileva da una riformagione della Signoria di \nFirenze, approvata li 30 maggio del 1365, la quale porta in \nsostanza, qualmente la tassa annua di lire 900 che la \ncomunità di Massa e Cozzile pagava alla repubblica era \ndivenuta troppo gravosa a motivo della diminuzione degli \nabitanti per cause di guerre ecc.; e per lo contrario il \nComune di Firenze essendo in obbligo di tenere nella \nTorre di Cozzile un castellano con 8 famigli che \naccostavano alla repubblica intorno a lire 940, perciò \ndeliberò sgravare la Comunità di Massa e Cozzile della \npredetta tassa di lire 900, purchè questa mantenesse un \ncastellano con otto famigli per la guardia della torre testè \naccennata. (loc. cit.). \nAppellano inoltre alla stessa torre di Cozzile due altre \nriformagioni della Signoria di Firenze sotto dì 27 agosto \n1401, e 15 marzo 1405 (stile fior.), entrambe le quali \nconfermarono per altri 5 anni la custodia della torre \nprenominata a carico della stessa comunità, cui \nrilasciavansi lire cento di quella quantità di danaro che \nessa doveva pagare annualmente al Comune di Firenze. \n(loc. cit.). \nIn uno dei più antichi statuti di Massa e Cozzile, perchè \nredatto nell’anno 1292, fra le altre rubriche trovasi questa: \nche i consiglieri maggiori e il notaro del comune predetto \nabbiano la balia e autorità medesima del potestà nel \ncomandare, condannare, ecc. \nMolte furono e in varii tempi le vertenze insorte fra la \ncomunità di Massa e Cozzile e quelle limitrofe di Vellano, \n\n\n\ndi Buggiano, di Montecatini, di Castiglione ecc.; di che \ntrattano varii documenti di questa comunità esistenti \nnell’Arch. Dipl. Fior. Tale è una convenzione dell’8 \nottobre 1208 tra i popoli di Massa, di Montecatini e di \nMione in causa di confini distrettuali. Tale è una \ndeliberazione del 29 agosto 1232 pronunziata da Roberto \nvicario della Val di Nievole, incaricato da Geverardo di \nArnestein Legato per l’Imp. Federigo II in Italia, rapporto \nalle vertenze sui respettivi confini tra le comunità di \nMassa e di Castiglione, in cui nomina gli arbitri per \nsentenziare su di ciò. Tale è un compromesso del 15 \nmaggio 1276, e successivo lodo pronunziato dagli arbitri \nli 22 settembre dello stesso anno sui confini controversi \nfra la comunità di Massa e quella di Buggiano. \nPer la stessa causa nel 1321 vennero eletti nuovi arbitri \ndalle comunità di Buggiano e di Massa, i quali emisero la \nloro sentenza nel 21 ottobre di quell’anno, che \ndeterminava i confini fra i due territorii tanto dalla parte \ndella strada francesca, per dove si va a Pistoja , e si viene \nda Lucca , fino alla sommità del monte, quanto ancora di \nsotto a detta strada verso il piano che conduce al padule. Il \nquale arbitrio fu rogato da Buonagiunta di Ser \nBartolommeo de’Garzoni da Pescia, da quello stesso \nnobil uomo che 12 anni dopo (9 agosto 1333) per i suoi \nmeriti fu con onorevole diploma dichiarato da Giovanni re \ndi Boemia suo consigliere e investito nel tempo stesso \ndella vasta contrada della Cerbaja di Val di Nievole, del \nCastel Vecchio, di Vellano, e di altri luoghi di Valle \nAriana. \nDella stessa indole è una sentenza pronunziata li 22 \ndicembre 1297 dal potestà e dal capitano del popolo di \nLucca, arbitri nella lite di confini fra la Comunità di \nMassa e Cozzile e quella di Montecatini; mercè la quale \nsentenza vennero segnalati i luoghi per apporvisi i termini \nlapidei. Anche nel 1404, essendo stata rimessa in campo \nla questione relativa ai confini, pedaggi e gabelle fra la \ncomunità di Massa e Cozzile e l’altra di Monte Catini, \nquest’ultima nel dì 29 aprile dello stesso anno adunò il \nconsiglio generale, al quale essendo intervenuto come uno \ndei suoi consiglieri, il celebre Ugolino di Giovanni da \nMonte Catini dottore di medicina e di arti, egli fece la \nproposizione di eleggere 4 prudenti uomini che avessero \npiena autorità di trattare tutti gli affari e liti allora vertenti \ntra le due comunità. \nInfatti il parere del famoso medico fu adottato dal \nconsiglio generale che diede piena facoltà ai quattro \ndeputati di terminare le suddette differenze, siccome \ninfatti nell’anno susseguente ebbe luogo una concordia \nsanzionata dalle parti li 25 agosto 1405. (ARCH. DIPL. \nFIOR. loc. cit.). \nMolti anni innanzi era stata provocata controversia fra le \ncomunità di Massa e Cozzile e quella di Vellano, siccome \nlo dichiara un lodo degli arbitri pronunciato nel castel di \nBuggiano li 27 luglio 1365, a cagione di un muro \nnuovamente fatto nel monte denominato Colle \nGuicciardini, o Colle Verrucano dalla comunità di \nAvellano , che fu distrutto dagli uomini della Comunità di \nMassa. I quali arbitri lodarono, che il terreno dov’era il \nmuro predetto apparteneva al territorio della Verruca, e \nche in termine di otto giorni si dovessero porre i termini \nper designare i confini fra i territori di Vellano e quello di \nVerruca. (loc. cit.). \n\nInfatti la Verruca di Massa e Cozzile fino al secolo XIV \nformò una comunità, ed ebbe un potestà suo proprio; in \nguisa che nel 29 dicembre del 1300 fu firmata una \nconvenzione anche fra i deputati arbitri della comunità di \nMassa e quelli della Verruca. Ma nel secolo XIV inoltrato \nil Comune di Pistoja fece ogni sforzo per riavere il \nterritorio della Verruca stato da qualche tempo riunito a \nquello di Massa, affacciando la ragione che anticamente la \nVerruca era compresa nel distretto e giurisdizione \npistojese. Si ricorse pertanto dai rappresentanti di Massa e \ndi Pistoja alla Signoria di Firenze, e per compromesso del \n9 novembre 1385 furono nominati in arbitri gli Otto \nufiziali della custodia del Comune della Rep. Fior. \nIn conseguenza di che il magistrato arbitro, previe ripetute \nricerche e discussioni, dopo avere nel lasso di due anni \nesaminata la lite, sentenziò: che quantunque il castello e \nterritorio della Verruca fosse appartenuto una volta al \nComune di Pistoja, pure era caduto per sua colpa in mano \ndei Lucchesi che lo assegnarono alla Comunità di Massa e \nCozzile; e attesochè il Comune di Firenze quando ricevè \nsotto il suo dominio gli uomini di Massa, vi erano riuniti \nquella della Verruca, come facienti parte di un solo \ndistretto e giurisdizione; e che per la capitolazione del \n1339 la Signoria di Firenze aveva promesso di mantenere \ne difendere i diritti e giurisdizioni che aveva in quel tempo \nla Comunità stessa di Massa; in vista di tuttociò fu \nsentenziato, che il territorio della Verruca apparteneva, e \ndoveva considerarsi come parte integrante di quello di \nMassa e Cozzile. A simili ragioni i Pistojesi non essendosi \nacquietati, nè cessando per questo le differenze e discordie \nfra le parti litiganti, perciò la Signoria di Firenze nel 30 \nottobre del 1387 emanò la seguente deliberazione: che i \ncommisarj deputati dal Comune di Firenze facessero porre \ni termini lapidei lungo i confini del territorio della Verruca \ne quelli del Comune di Pistoja; e che chiunque avesse \ninquietati o variati i predetti termini cadesse nella pena dei \nbeni e della persona. (ARCH. DIPL. FIOR. loc. cit.)– \nVedere VERRUCA di Val di Nievole. \nQuesto è il più che offre alla storia municipale il paese di \nMassa e Cozzile dal secolo XII sino al secolo XVI. \nEstinta la repubblica di Firenze per opera della casa \nMedici che ne divenne sovrana, Massa e Cozzile fu al pari \ndi tanti altri paesi serva ubbidiente dei Granduchi, sotto il \ncui governo fu eretto ed esiste tuttora in Massa un \nmonastero di donne sotto la regola Salesiana. \n \nMOVIMENTO della popolazione della Terra di MASSA e \ndel Castello di COZZILE a tre epoche diverse, divisa per \nfamiglie. \n \nTERRA DI MASSA \n \nANNO 1551: Impuberi maschi -; femmine -; adulti \nmaschi -, femmine -; coniugati dei due sessi -; \necclesiastici dei due sessi-; numero delle famiglie 196; \ntotalità della popolazione 708. \nANNO 1745: Impuberi maschi 284; femmine 225; adulti \nmaschi 140, femmine 392; coniugati dei due sessi 500; \necclesiastici dei due sessi 36; numero delle famiglie 419; \ntotalità della popolazione 1661. \nANNO 1833: Impuberi maschi 282; femmine 252; adulti \nmaschi 168, femmine 169; coniugati dei due sessi 501; \n\n\n\necclesiastici dei due sessi 36; numero delle famiglie 694; \ntotalità della popolazione 1408. \n \nCASTELLO DI COZZILE \n \nANNO 1551: Impuberi maschi -; femmine -; adulti \nmaschi -, femmine -; coniugati dei due sessi -; \necclesiastici dei due sessi-; numero delle famiglie 63; \ntotalità della popolazione 275. \nANNO 1745: Impuberi maschi 23; femmine 20; adulti \nmaschi 14, femmine 25; coniugati dei due sessi 38; \necclesiastici dei due sessi 13; numero delle famiglie 44; \ntotalità della popolazione 133. \nANNO 1833: Impuberi maschi 13; femmine 5; adulti \nmaschi 8, femmine 13; coniugati dei due sessi 42; \necclesiastici dei due sessi 3; numero delle famiglie 39; \ntotalità della popolazione 84. \n \nComunità di Massa e Cozzile. – La comunità di Massa e \nCozzile occupa un territorio di 4711 quadrati, 98 dei quali \nspettano a corsi d’acqua e strade. Vi si trovava stabilito \nnel 1833 un numero di 2769 abitanti, a ragione di 482 \nindividui per ogni miglio toscano quadrato di suolo \nimponibile. \nLa figura iconografica del suo territorio comunitativo si \naccosta a quella di un informa stinco, la cui rotula tocca la \nsommità dei poggi che chiudono a settentrione la Val di \nNievole, mentre la tibia s’inoltra verso ostro fra la \nTraversagna e il padule di Fucecchio. \nConfina con quattro Comunità. – A partire dalla sommità \ndel colle dove prende origine il torrente Borra tocca dal \nlato di grecale la Comunità di Marliana, con la quale \nscende per termini artificiali lungo la costa dei poggi che \na levante fiancheggiano l’alveo del torrente prenominato \nsino a che arriva sulla strada doganale di Marliana e di là \nall’Immagine de’Confittori. A questo punto sottentra dal \nlato di levante la Comunità di Montecatini, con la quale \nl’altra va di conserva lungo la strada doganale per quindi \npercorrere la via di Riaffrico, e di là quella della Forretta. \nCostà entra nel torrente Borra , il cui corso seconda \nattraversando la strada regia lucchese per inoltrarsi verso \nla pianura della Traversagna, dove cavalca il torrente \nBorra entra nella via di Biscolla, finché arriva sullo \nStradone del Granduca. Quivi, dopo tre buone miglia di \ncammino la Comunità di Montecatini cessa di confinare \ncon questa di Massa e Cozzile. Quest’ultima trova dal lato \ndi ostro il territorio della Comunità di Buggiano, col quale \npercorre da levante a ponente una traversa di quasi un \nmiglio; poscia dirigendosi a settentrione seguitano \nentrambi i territorj a camminare di conserva per il corso di \nquattro miglia fra la pianura e la collina, sino a che \narrivano sul Colle Finali. In cotesta altura, a levante della \ncosta di Malocchio, sottentra dalla parte di settentrione la \nComunità di Vellano, con la quale l’altra di Massa e \nCozzile percorre per il Colle Finali una traversa di circa \nun miglio toscano da ponente a levante fino alla via \npedonale del Mazzalucchio . \nA cotesto punto, variando direzione da levante a \nsettentrione, sale il monte dove ha origine il torrente \nBorra per andare incontro al territorio comunitativo di \nMarliana. \nI maggiori corsi d’acqua che percorrono la lunga striscia \n\nterritoriale della Comunità di Massa e Cozzile si riducono \nal torrente Borra e al suo maggior tributario, il rio Volata, \nil quale influisce nel torrente Borra al luogo detto le \nMolina sotto Massa. \nFra le strade rotabili contasi la regia postale lucchese che \nattraversa fra il ponte della Borra e quello del \nGamberajolo il piano di Massa e Cozzile per circa mezzo \nmiglio. È comunitativa rotabile quella che staccasi dalla \nregia lucchese per salire a Massa; tutte le altre strade sono \nmulattiere, o pedonali. \nLa struttura fisica del suolo, che cuopre lo sprone del \nmonte, sul quale riposano Massa e Cozzile, spetta alle tre \nrocce stratiformi, le quali costituiscono l’estrema ossatura \ndei contrafforti dell’Appennino toscano, mentre la pianura \nfu profondamente ricoperta da fanghiglia, da ciottoli e da \nrenischio trascinati dalle acque fluenti che li depositarono \nper via. \nLe produzioni di suolo sono variatissime; nella sommità \ndei colli della Verruca e di Colle Finali sono boschi di \nscope e di farnie; sulle loro spalle cominciano le selve di \ncastagni, cui sottostanno vigneti, o oliveti disposti a \nterrazze artificiali su quella costa. Fra i varii alberi \nfruttiferi predomina il gelso per alimentare i bachi da seta, \ndonde suole ottenersi costà al pari che in tutto il restante \ndella Val di Nievole una delle più proficue risorse \nd’industria agraria. \nLe piante dei gelsi contornano pure i camp i sativi della \npianura situati fra la strada regia e la Traversagna , la cui \ncoltivazione consiste precipuamente in granaglie, \nfrumentone, legumi ed erbaggi. \nIn quanto ai pubblici stabilimenti pii Massa contava \nanticamente due piccoli eremi, uno a Cerro Alto, e l’altro \nsul rio Affrico, oltre un ospedale per i pellegrini sotto il \ntitolo di S. Quirico a Brusceto posto sulla strada maestra \nche da Lucca per Pistoja guida a Firenze. \nLa chiesa plebana di Massa, il cui parroco ha il titolo di \narciprete, è a tre navate, decorata di marmi e di buone \npitture, fra le quali un quadro del Ligozzi. \nLa Comunità di Massa e Cozzile dipende nel civile dal \npotestà di Buggiano, dov’ha la cancelleria, mentre pel \ncriminale e per la polizia è sotto la giurisdizione del \nVicario regio di Pescia, dov’è l’ufizio dell’esazione del \nRegistro, l’ingegnere di Circondario e la conservazione \ndelle Ipoteche; il Tribunale di prima istanza è in Pistoja. \n \nQUADRO della Popolazione della Comunità di MASSA e \nCOZZILE a tre epoche diverse. \n \n- nome del luogo: COZZILE, titolo della chiesa: S. Jacopo \nmaggiore (Rettoria), diocesi cui appartiene: Pescia, \npopolazione anno 1551 n° 275, popolazione anno 1745 n° \n133, popolazione anno 1833 n° 84 \n- nome del luogo: MASSA, titolo della chiesa: S. Maria \nAssunta (Arcipretura), diocesi cui appartiene: Pescia, \npopolazione anno 1551 n° 708, popolazione anno 1745 n° \n1661, popolazione anno 1833 n° 1403 \n- nome del luogo: Traversagna, titolo della chiesa: SS. \nConcezione (Pieve), diocesi cui appartiene: Pescia, \npopolazione anno 1551 n° -, popolazione anno 1745 n° -, \npopolazione anno 1833 n° 1243 \n \n- Totale abitanti anno 1551 n° 983 \n\n\n\n- Totale abitanti anno 1745 n° 1794 \n- Totale abitanti anno 1833 n° 2735 \n \nEntrano inoltre nel territorio di Massa e Cozzile dalla \nparrocchia di Malocchio, abitanti n° 34 \n- Totale abitanti anno 1833 n° 2769",
    "original_title": "MASSA e COZZILE, MASSA BUGGIANESE, o ",
    "page": 77,
    "slug": "massa-e-cozzile-massa-buggianese-o-massa-di-val-di-nievole",
    "byte_offset": 460735
  },
  {
    "context": "già Massa Lunense, Massa del Marchese e Massa Cyeba, nella vallecola del Frigido.",
    "title": "MASSA DUCALE, o MASSA DI CARRARA",
    "body": "– Città che fu per più secoli \nresidenza dei suoi principi, ora di un governatore ducale, \nsede di un nuovo vescovado, capoluogo di tribunale di \nprima e seconda istanza civile e criminale e di comunità, \nsotto il Duca di Modena. \nTrovasi la città di Massa ducale sull’attuale strada Regia \npostale di Genova, nel grado 27° 48’ di longitudine e 44° \n2’ 6’’ di latitudine circa miglia toscane 2 e 1/2 lungi dal \nmare, miglia toscane 3 e 1/2 a scirocco di Carrara e circa \n6 e 1/2 a maestrale di Pietrasanta; 12 miglia toscane a \nscirocco levante di Sarzana, 24 a maestrale ponente di \nLucca, e 26 miglia toscane a scirocco di Pisa per la via del \nlittorale. \nSono due Masse, l’antico castello detto Massa vecchia \nsituato sopra un poggetto isolato, che ha alle sue spalle il \nmonte di Pariana, e dal lato di levante grecale la \nsottoposta città di Massa nuova o Cybea, dove già fu un \nborgo appellato Bagnaja . La popolazione e i principali \nedifizj pubblici e privati esistono in Massa nuova; la \nquale risiede alle falde occidentali del colle di Massa \nvecchia in pianura disposta a guisa di cornice o margine \ndella larghezza di un miglio in circa, la quale costituisce \nlo zoccolo meridionale dell’Alpe massese; mentre un \nmiglio a ostro libeccio di Massa si perde lo zoccolo \ncoll’estrema pianura che confina sul lido del mare, a \ntraverso della quale passa da settentrione a ostro libeccio \nla fiumana del Frigido e nell’opposta direzione l’antica \nvia Emilia di Scauro. \nLa posizione di Massa, la bontà e temperatura del suo \naere, l’ampiezza delle sue strade e piazze, il decente suo \nfabbricato, la maestà dei monti che si alzano alle sue \nspalle e le squisite produzioni del suolo, tutto sembra \nconcorrere a gara per dare a questa piccola città un aspetto \npittorico, una fisionomia incantatrice. – È talmente \nprivilegiata questa città di un clima temperato, di un’aria \nbalsamica, mentre che la natura la difende dalla parte di \ngrecale sino a maestro dai venti più molesti mediante \ncontrafforti, i quali davanti a Massa si umiliano in \ndeliziose colline ai di cui piedi corrono spumanti le \nlimpide acque del Frigido, per formare della vallecola uno \nspettacoloso teatro, cui serve di scena il vicino mare, il \npromontorio e le isole del golfo di Luni, che essendo \ninoltre ben fornita, sotto il rapporto fisico-meteorologico, \npuò dirsi la Nizza della nostra Toscana. \nNon deve perciò recare maraviglia se lo squisito cantor di \nLaura, quantunque avvezzo alla vaga prospettiva di \nValchiusa, nell’attraversare ch’egli fece il bel soggiorno \ndi Massa desse a questa terra il titolo di amenissima: \n“Fluvius deinde re et nomine Frigidus, aquis arenisque \nperlucidus secus Massam amoenissimam terram \ndescendit in pelagum. (ITINER. SYRIAC.) \nSi è citato fino ai nostri dì fra le memorie più antiche di \n\nMassa lunense un diploma del 19 maggio 963, col quale \nOttone il grande concedè a Adalberto vescovo di Luni, per \nla sua mensa la quarta parte di Massa con le sue \npertinenze; una dopo la pubblicazione delle Memorie \nlucchesi è comparso un documento di quell’archivio \narcivescovile del 20 gennajo 882, in cui è fatta menzione \ndel luogo, ubi dicitur Massa prope Frigido. (MEMOR. \nLUCCH. T. IV. P.II) \nLa distinzione specifica di Massa presso il Frigido toglie \nogni dubbio che ivi si tratti della Massa lunense, al tempo \nin cui essa non era ancora castello, ma piccolo luogo. \nMalagevole e forse vana ricerca fra quella di rintracciare \nlo stato e condizioni politiche di Massa all’epoca \npreindicata, quando cioè i cattani di contado, i conti \nurbani, i marchesi provinciali, i vescovi ecc. con più o \nmeno plausibili ragioni potevano farsi padroni della \nmaggior parte delle pubbliche e private proprietà; allora \nquando i discendenti de’legittimi possessori di suolo, \nridotti senza patria e senza effetti, vessati ogni giorno più \ndalla indiscretezza di nuovi padroni, da frequenti rapine di \nfilibustieri, in balia alla miseria e all’anarchia, si videro \nridotti in più tris ta condizione dei popoli nomadi, o di \nperdere tutto, o di abbandonare le abitazioni e i campi \naviti col cercare un asilo come le bestie salvatiche fra le \nrupi, sulle montagne, e nei luoghi di meno facile accesso. \nAccadde probabilmente dopo il secolo IX che il poggio \nisolato di Massa vecchia offrì una specie di refugio ad una \nporzione degli abitanti di Luni costretti di fuggire da una \npatria stata frequenti volte assalita e saccheggiata da pirati \ndi terra e di mare a segno tale che le sue campagne già \nfertili e amenissime, convertironsi in deserte e \npestilenziali lagune. \nInfatti è tradizione nel paese che un antichissimo \ncrocifisso, e una campana esistenti tuttora, o almeno \nesistiti in Massa vecchia, fossero di quegli oggetti sacri \nche i cittadini di Luni seco trasportarono con le loro \ndivinità tutelari allorché si refugiarono nel colle che siede \na cavaliere di Massa moderna. (TARGIONI Viaggi T. \nXII). \nPer quanto fosse confermato da Federigo I ai vescovi di \nLuni il luogo di Massa (anno 1185), pure \nquest’imperatore medesimo ventun’anni innanzi (1164) \naveva dato l’investitura della quarta parte di Massa \nlunense al Marchese Obizzo Malaspina; ma ancora \nFederico II la convalidò a favore dei discendenti di quel \nmarchese, comecchè i dinasti Malaspina entrassero assai \ntardi, come vedremo fra poco nell’assoluto dominio del \ncastello e distretto di Massa. \nÈ altresì vero che sino dal secolo XI aveva acquistato \nsopra questo paese diritti di proprietà uno dei discendenti \ndel marchese Oberto conte del Palazzo sotto i due primi \nOttoni. Ne avvisa di ciò un istrumento pubblicato dal \nCampi nella Storia Ecclesiastica di Piacenza, e ripetuto dal \nMuratori nelle Antichità Estensi. Con esso Gherardo \ndiacono del fu Genesio, stando nel castello di Vicolo nel \npiacentino, alienò al Marchese Ugo figlio del fu Marchese \nOberto per la vistosa somma di lire 2000 d’argento tante \npossessioni della misura di 10,000 jugeri di terre situate in \nLombardia ed in Lunigiana, e tra queste ultime vi furono \nle corti di Filattiere, di Cervaria e di Massa con tutte le \nloro dipendenze. Quindi è che trovansi rammentate le due \ncorti di Filattiera e di Massa in un istrumento relativo alla \n\n\n\nfondazione e dotazione del monastero di S. Maria a \nCastiglione posta tra Borgo S. Donnino e Buseto, rogato li \n10 giugno 1033 in Na zzano nel tortonese. Con quell’atto \npubblico il Marchese Alberto figlio del fu Marchese \nOberto, e Adelaide del fu conte Bosone sua moglie \narricchirono il monastero predetto di molti beni di loro \npertinenza posti in Lombardia, nella Liguria e in \nLunigiana, e fra questi anche le loro corti di Massa, di \nFilattiera , della Versilia, ecc. \nSebbene non sia ancora ben chiaro quale di tanti marchesi \nAdalberti coetanei a quell’età fosse l’autore, se uno cioè \ndella casa Pallavicino piuttosto che della casa Estense, \nnondimeno è cosa ormai provata, che tanto i Pallavicini \nquanto gli Estensi al pari dei Malaspina e dei marchesi \nBianchi di Massa ripetono la loro agnazione da uno stesso \ncomune stipite, cioè dal marchese Oberto I conte del \nPalazzo. \nAvvenne pertanto, nell’anno 1124, che i discendenti delle \nanzidette quattro linee di marchesi, trovandosi in lite con \nAndrea vescovo di Luni per la proprietà di un poggio sul \npromontorio del Corvo, dove un Malaspina aveva \ninnalzato un fortilizio, fu portata la causa davanti ai \nconsoli dei tribunali di Lucca. Nel piatire la quale \nl’avvocato dei marchesi allegava l’antica divisione del \npoggio predetto ripartito per egual porzione fra le quattro \nsopraindicate diramazioni di marchesi. La qual cosa, a \ngiudizio del Muratori e di molti altri scrittori, starebbe a \nsignificare, non solamente che i beni divisi appartenevano \nal patrimonio del marchese Oberto conte del Palazzo, ma \nche da lui nascessero quattro figliuoli condividenti la \npaterna eredità. \nSe non fosse troppo ardire di emettere il mio parere in \ntanto senno, esprimerei qui alcune dubbiezze rapporto alla \nquadrupla divisione del patrimonio di Oberto, che io \ndubito fatta dai nipoti piuttosto che dai figli di quel \nmarchese, sia perché questo non apparisce chiaramente \ngenitore di quattro, ma piuttosto di soli due figliuoli, sia \nperché da Oberto I sino al Marchese Pelavicino presente \nalla pace di Lucca, havvi una serie di cinque e non di \nquattro generazioni. \nFra i documenti che si prestano a giustificazione di questo \nmio dubbio non citerò quelli in cui si qualifica Oberto \nomonimo di Opizzo , e Alberto sinonimo di Adalberto, di \nche può trovarsi più di un esempio nelle Antichità Estensi \ne Italiane; bensì mi limiterò a due di essi pubblicati dallo \nstesso Muratori. Il primo è un contratto del 15 ottobre \n975, col quale Alberico Vescovo di Pisa dà ad enfiteusi \ntutti i beni di una sua chiesa battesimale posta in Vico \nVitri, (Calcinaja nel Val d’Arno pisano) ai due fratelli \nAdalberto e Oberto marchesi, figli del fu Oberto \nmarchese e conte del Palazzo . – Vedere CALCINAJA \nNEL Val d’Arno pisano. \nMa il documento a parer mio più confacente a sciogliere \ncotesto nodo gordiano lo trovo in un privilegio imperiale \ndel 2 aprile 977, quando Ottone II annullò tutti gli atti dei \ndue fratelli marchesi Adalberto ed Oberto Obizzo, \ndichiarandolii arbitrarii e dannosi al monastero di Bobbio, \nperché essi dopo la morte del loro padre Oberto \ncontinuavano ad esercitare giurisdizione e a sfruttare i \nbeni della badia di S. Colombano a Bobbio, stata data a \ntitolo di benefizio precario a Oberto conte del Palazzo. \n(MURAT. Antich. Estens. P. I. cap 21.) \n\nFinalmente un ultimo aggiornamento in appoggio alla mia \ninduzione sarebbe quello, che da Oberto conte del Palazzo \nfino ai quattro marchesi condividendi del 1124 si conta \nuna serie di quattro generazioni, siccome per l’ascendenza \ndel Pelavicino fu ciò avvertito dal conte Litta nella prima \ntavola di quella celebre famiglia testé pubblicata. Per \nmodo che, essendo stata fatta la divisione fra i 4 atavi del \nMalaspina, di Folco, di Guglielmo Francesco e di \nPelavicino, a me sembra che si debbano segnalare gli \nantenati della prima divisione patrimoniale tra i nipoti \nanziché tra i figli di Oberto I. \nSebbene alla pace del 1124 fra i quattro condividenti \ns’ignori chi fosse quel Malnevote, che in odio del fratello \ndonò la sua porzione del poggio di Caprione ai vescovi di \nLuni, sebbene uno solo tra i figli del Marchese Alberto \nRufo, per nome Guglielmo Francesco, sia ivi rammentato, \npure da altri documenti si scuopre che quest’ultimo anche \ndopo quell’epoca aveva degli altri fratelli. Furono costoro \nrammentati in un diploma de’19 luglio 1138, quando \nl’Imperatore Corrado III restituì alla chiesa di Pisa il feudo \ndi Livorno stato irragionevolmente concesso (non dice da \nchi) al marchese Guglielmo Francesco e a’di lui fratelli. \nUno dei figliuoli del Marchese Alberto Rufo , per nome \nOberto, e conseguentemente fratello di Guglielmo \nFrancesco è designato in due istrumenti di donazione che \nquel figlio medesimo insieme con la contessa Giuditta di \nlui madre, stando in Aulla nel 1094, fece a favore del \nMonastero di S. Venerio posto nell’isola di Tino presso \nPortovenere. \nPer quanto vi sia l’intervallo di una generazione a voler \ninnestare il ramo di Guglielmo Francesco alla linea dei \nprimi marchesi di Massa lunense, pure non apparisce \nalcun dubbio se fossero i discendenti di Alberto Rufo anzi \nche del Marchese Malaspina quelli che dominarono in \nMassa alla fine del secolo XII e nel primo periodo del \nsecolo successivo. \nQualcuno forse mi opporrà il diploma del 29 settembre \n1164 dell’Imperatore Federigo I, che concede al Marchese \nOpizzo Malaspina fra gli altri feudi del contado lunense la \nquarta parte Castri et Curiae Massae; ma non credo che \nsia da riguardarsi cotesta più che un’apparente conferma \ndelle possessioni avite, pretese sopra i feudi della \nLunigiana dal Marchese Obizzo figlio di Alberto e forse \nnipote di quel Malaspina che concorse nel 1124 alla pace \ndi Lucca. \nLo stesso riflesso milita rapporto al privilegio accordato \ndallo stesso Federigo I nel 1185 a Pietro vescovo di Luni, \ncui concedeva Massa coll’erbatico di Azzone che i sovrani \nd’Italia, e specialmente Ottone I aveva conceduto alla \ncattedrale di Luni nella persona del vescovo Adalberto, \ncui confermò fra le altre cose curtem quae supra civitatem \nLunae dicitur Massa, seppure con queste parole non \ndovesse intendere qualche altra Massa , o Tenuta sul \npoggio di Castelnuovo di Magra. \nI primi marchesi di Massa nipoti, come sembra, dei figli di \nAlberto Rufo, furono Andrea e Guglielmo marchesi di \nPallodi nella Liguria. Quest’ultimo costantemente fedele \nall’Imperatore Federico I che per lungo tempo corteggiò \ndopo aver adempito nel 1185 l’ufizio di suo vicario e \ngovernatore della Garfagnana e in Versilia, lo troviamo \npochi anni dopo alla testa di un esercito in Sardegna, dove \ntra il 1191 e 1192, coll’assistenza dei Pisani, sbalzò dal \n\n\n\nsuo seggio di Cagliari il giudice Pietro figlio di Barisone, \ne quindi andò travagliando i regoli di Arborea, di Torres e \ndi altri giudicati della Sardegna ligii ai Genovesi. \nNel frattempo che Guglielmo di Pallodi imperava, \nintitolandosi per la grazia di Dio marchese di Massa e \ngiudice di Cagliari, l’altro fratello di lui per nome \nAndrea, dominava in Massa lunense da assoluto toparca \ndi questa terra e distretto. Il perché egli nel 1196 vendeva \nai Sarzanesi per lire 325 la porzione delle selve e terreni \nsul poggio Caprione, che ancora possedeva, come parte \ndell’avita eredità contrastata e decisa nella più volte \nrammentata pace di Lucca. Il marchese Andrea di Massa \nper quanto nel 1207 giurasse fedeltà al Comune di Lucca \nnove anni dopo, volendo fare cosa grata ai Pisani allora in \nguerra coi Genovesi, arrestò due nobili personaggi che la \nRepubblica di Genova inviava ambasciatori al Pontefice \nOnorio III, i quali poscia alla pace fra i Genovesi ed i \nPisani, conclusa in Lerici nel 1217 per la mediazione del \ncardinale Ostiense legato pontificio, furono liberati. \n(CAFFARI, CONTIN. Annal. Genuens. in R. I. Script. T. \nVI. – PTOLEMAEI LUCENS. Annal.) \nFigliuoli di Andrea, e successori di diritto più che di fatto \nnei marchesati di Massa, di Livorno e di Corsica, furono \ndue fratelli, Guglielmo e Alberto, i quali fra il 1216 e il \n1260 vivevano in Pisa da privati piuttosto che da principi. \nDissi i figliuoli di Andrea più di diritto che di fatto \nsuccessori al padre nel ma rchesato di Massa, poiché dopo \nmancato il Marchese Andrea, sottentrò al dominio \nimmediato di Massa la nipote di lui, donnicella Benedetta, \ncome figlia maggiore di Guglielmo di Pallodi giudice di \nCagliari, mancato ai vivi verso il 1215 senza prole \nmascolina. Essa donna pertanto non solo antrò al possesso \ndel giudicato di Cagliaritano, ma dominò sopra quello di \nArborea mediante il giudice Parisone, con cui erasi \naccoppiata, vivente il di lei genitore giudice di Cagliari; e \nciò nel tempo medesimo, in cui Agnese altra di lei sorella \ngovernava il giudicato di Torres in grazia del suo \nmatrimonio con Mariano figlio di Comita giudice di \nquella parte di Sardegna. \nIl primo atto di sovranità esercitato in Massa da \ndonnicella Benedetta conta l’anno 1218. Esso fu registrato \nnell’Archivio di Stato della Repubblica di Lucca, per la \nragione di un imprestito di denaro fatto dal Comune di \nLucca alla marchesana Benedetta, a cauzione del quale \nricevé in deposito la rocca di Massa. (PTOLEM. \nLUCENS. Annal.) \nNel 1225 la medesima marchesana vendé per poche lire, \ncome giumenti, quindici vassalli di quelli che ella \npossedeva nei confini della parrocchia di S. Vitale sul \nFrigido, o in altro luogo del distretto di Massa, \nricevendone il prezzo da due fratelli, Gherardo e Ugolino \ndei cattani di Vallecchia; e la donna stessa fino dal 1228 \naveva donato ai monaci di S. Venerio dell’isola di Tino lo \nspedale di S. Leonardo situato presso il ponte sul Frigido \nlungo l’antica via Emilia di Scauro, detta poi via \nFrancesca. – Vedere LEONARDO (S.) SUL FRIGIDO. \nFinalmente la stessa marchesa di Massa e di Livorno \nconcede ai frati Romitani di S. Jacopo ad Acquaviva, \ndove poi sorse uno dei Lazzaretti di Livorno, alcuni beni \nsituati nel distretto di Porto pisano, siccome apparisce da \nuna conferma fatta nell’anno 1235 ai Romitani del \nconvento medesimo dai marchesi Guglielmo e Alberto \n\nfigli del fu Marchese Andrea di Massa. (TARGIONI, \nViaggi T. II.) \nMorì Benedetta fra il gennajo e il marzo del 1233, \nstantechè il suo visconte nel 6 gennajo di quell’anno \nconcedeva in nome di quella principessa a un postulante \nfacoltà di fabbricarsi una casa accosto alla porta del \ncastello di Massa; mentre li 8 marzo dello stesso anno \nBartolommeo di Pagano visconte della già defunta \ndonnicella Benedetta dava ad enfiteusi alcune terre poste \nnella curia o distretto di Massa. \nGià fino dal principio del suo governo la prenominata \nSignora ed il giudice di Arborea di lei consorte si erano \nassoggettate per sé e per i loro stati della Sardegna al \nPontefice Onorio III, finché poi Benedetta nel 2 dicembre \ndel 1224 rinnovò un egual giuramento nelle mani del \ndelegato pontificio alla presenza e nel palazzo \ndell’arcivescovo di Cagliari, (MURAT. Ant. M. Aevi T.I.) \nForse una simile sottomissione era stata fatta da \nGuglielmo di lei padre per il marchesato di Massa; o \nalmeno lo dà a congetturare il giuramento prestato nel \ngennajo del 1234 dal nobil uomo Orlandino del fu \nUgolino de’Porcaresi al pontefice Gregorio IX, innanzi di \nprendere possesso della rocca di Massa: et iterum juravit \ntenere custodiam de rocca Massae cum curia sua, et de \ncastro Pontizolo (sic) cum omnibus juribus, quae cl. mem. \nGuglielmus marchio Massae et judex Kallaritanus de illis \nnoscitur habuisse, et ad R. sunt Ecclesiam devoluta, et illa \ntenebit quandiu placuerit D. Papae. (MURAT. opera \ncitata T. IV.) \nQuesta sottomissione pertanto di Massa alla Santa Sede ne \nrichiama per avventura all’epoca delle vertenze insorte tra \nil Pontefice Gregorio IX e la Repubblica di Lucca, \nspecialmente per le giurisdizioni politiche dal Papa pretese \nsopra varie contrade del distretto lucchese; le quali \nvertenze furono in qualche modo quietate col trattato del \n26 luglio 1234. (MURAT. Opera citata.) \nMa se in conseguenza della convenzione testé citata, i \nLucchesi poterono tornare al pacifico possesso della \nGarfagnana, non sembra che toccasse la stessa sorte in \nquanto alla rocca di Massa, tostochè la medesima \ncontinuò per qualche anno ad essere custodita dallo stesso \nOrlandino de’Porcaresi a nome del Pontefice Gregorio IX. \nDi un tal vero abbiamo testimonianza in un generale \ncompromesso fra varie città, terre, conti, marchesi e altri \ndinasti della Toscana, stabilito nell’aprile del 1238 a piè \ndel castello di S. Maria a Monte nel Val d’Arno inferiore. \nAvvegnachè vi si trovò presente Guelfo del fu Ugolino \nde’Porcaresi non solo per sé, ma anche per i suoi consorti, \ne come procuratore costituito dal di lui fratello Orlandino \ncol rimettere le respettive pretenzioni al giudizio degli \narbitri ivi nominati, meno che gli dichiarò di non voler \ncompromettere rapporto alle vertenze già insorte o che \nfossero per insorgere col conte Ranieri di Bolgari sopra il \ncastello di Massa e della sua curia; quae in illis (cito le \nparole del compromesso) clarae memoriae Guglielmus \nMarchio, et Judex Kallaritanus noscitur habisse, ipsi \nnobili viro Orlandino a Summo Pontifice fideliter \ncustodienda, vel tenenda commissa. etc. (LAMI, Mon. \nEccl. Flor. pag. 478-481). \nNel mentre che nella rocca di Massa risedeva castellano \nper il Papa il nobile Orlandino del fu Ugolino da Porcari, \nBartolommeo di Pagano veniva confermato in qualità di \n\n\n\nvisconte in questo stesso paese da Agnese sorella della \ndefunta Benedetta, e moglie di Mariano giudice di Torres. \nA nome della qual marchesana, come ancora per interesse \ndel donnicello Guglielmo figlio di Benedetta, il visconte \nBartolommeo, per contratto del dì 11 aprile 1238, locò \nalcune terre del distretto massese. (ARCH. DUC. DI \nMASSA). \nDal matrimonio di Agnese con Mariano figlio di Comita \ngiudice di Torres nacque Barisone, che fu ucciso in età \npupillare, e due figliuole. Una di queste, per nome \nAdelasia, si maritò ad Ubaldo figlio di Lamberto Visconti \nnobile pisano; il quale, dopo essersi impadronito del \ngiudicato di Gallura, si giovò dei diritti di sua moglie per \nandare al possesso del principato di Torres. \nEgli però non poté lungamente godere dei frutti del suo \ndominio, poiché mancogli la vita nel 1238. Saputo ciò dal \nPontefice Gregorio, non tardò questi ad offrire alla \nvedova Adelasia la mano di un altro potente pisano, cioè \ndi Guelfo del fu Ugolino dei Porcaresi, fratello del \ncastellano pontificio di Massa; se non che più efficaci e \npiù lusinghieri riescirono i mezzi che adoprò Federigo II \ncoll’offrire alla vedova di Ubaldo la mano di Enzo figlio \nnaturale dello stesso Imperatore. \nNon seppe Adelasia resistere alla vanagloriosa offerta, \nsicché appena impalmato Enzo, l’augusto genitore non \nsolo innalzò il nuovo giudice di Torres e Gallura alla \ndignità di re di Sardegna, ma ancora lo investì del \nmarchesato di Massa, della Lunigiana, Versilia e \nGarfagnana. – L’autore della vita di Gregorio IX \n(MURAT. R.I. Script. T. III) ne avvisa, qualmente \nFederigo II, contro il giuramento prestato alla Santa Sede, \noccupò Massa e la Lunigiana. \nQuali poi fossero le ragioni che indussero l’Imperatore \nFederigo II a concedere posteriormente ai Lucchesi e ai \nPisani le sopraindicate contrade, l’accenna una lettera \nscritta a Enzo e pubblicata fra quelle del suo segretario \nPietro delle Vigne (Lib. VI. epist. 14), e meglio ancora \nun’altra scrittura in Vercelli nel 1240, e da \nquell’imperante spedita ai Lucchesi. (PACCHI. Ricerche \nistoriche sulla Garfagnana). \nFrattanto che i Lucchesi inviavano le loro milizie a \nprendere possesso della Garfagnana, e che si fortificavano \nnella Versilia, facendo di Pietrasanta una nuova terra, i \nPisani muoveansi contro i loro vicini, ai quali tolsero \narmata mano una parte della Versilia e della Garfagnana. \nMa ben presto unitisi i Fiorentini al soccorso dei \nLucchesi, la Repubblica di Pisa fu costretta a firmare il 4 \nagosto 1254 capitoli assai duri, tra i quali si trattava di \ndover restituire la Versilia al Comune di Lucca. E \nquantuque dai Pisani si rompessero poco dopo le \ncondizioni pattuite, essendosi mosso da Firenze un \nesercito, e congiuntosi a quel de’Lucchesi, entrambi si \nazzuffarono con quello de’loro nemici al Ponte a Serchio, \ndove in breve ora i Pisani furono rotti e costretti di nuovo \na comprare una pace a più onerose condizioni di prima \n(23 settembre del 1256). Questa volta la repubblica pisana \ndové obbligarsi di annullare tutto ciò ch’era stato fatto \ncontro i patti del 4 agosto 1254, a consegnare ai Fiorentini \nil castello di Moltrone, la rocca di Massa lunense, il \ncastello di Trebiano e la terra di Vezzano con altri luoghi \nche i Pisani a quell’epoca possedevano oltre Magra, \ndando facoltà al Comune di Firenze di dis porne a suo \n\narbitrio e volontà. (AMMIR. Stor. fior. Lib. II). \nNon era ancora compito l’anno 1256 quando i Fiorentini \nrestituirono Massa del Marchese e il fortilizio di Motrone \nai Lucchesi, col farne la consegna al sindaco di Lucca \nBonifazio di Bontoro, o Bontori. (PTOLEM. LUCENS. \nAnnal.) \nMa qualche anno dopo, in conseguenza della terribile \ngiornata di Monte aperto, lo stato politico di quasi tutta la \nToscana dové soggiacere a una vera rivoluzione. Allora i \nPisani rompendo di nuovo i patti del 1256 penetrarono \narmati nel territorio lucchese tanto dal lato di levante nel \nVal d’Arno, come verso settentrione ponente nella \nVersilia e nella Lunigiana; sicché nel 1265 il partito \nguelfo, che aveva costantemente dominato in Lucca, non \npoté più lungamente resistere alle numerose forze dei \nGhibellini che andavano da ogni parte devastando il paese, \ne fu forza ai Lucchesi di sottomettersi al conte Guido \nnovello, vicario in Toscana pel re Manfredi, sicché le sue \nmilizie presidiarono anco i castelli di Motrone e di Massa. \nMancato Manfredi alla battaglia di Benevento (anno \n1266), i Lucchesi tornarono tosto all’antico regime, e poco \nappresso corsero a riconquistare i paesi di loro \ngiurisdizione perduti in Val di Nievole nel Val d’Arno \ninferiore, in Garfagnana, e nella Versilia ed in Lunigiana. \nD’ordine degli Anziani di Lucca la rocca di Massa del \nMarchese due anni appresso fu demolita per aver accolto \nnel 1268 l’esercito del re Corradino. \nNon è noto il nome del marchese che dopo il 1269 \ngovernò sotto i Lucchesi la vicaria di Massa, limitandosi \nl’annalista Tolomeo al semplice annunzio, che quel \nmarchese era uno dei nobili o Cattani di vallecchia e \nCorvaja. Bensì da una dichiarazione registrata nel codice \npallavicino di Sarzana si rileva, qualmente da Enrico \nvescovo di Luni si rammentano all’anno 1278 alcune \nconcessioni a favore della mensa vescovile lunense fatte \nda Bartolommeo di Massa in mano del vescovo suo \nantecessore. \nProbabilmente il ricordo appella a quel Bartolommeo che \nintorno a quell’epoca era marchese di Massa, e che mo rì \nnel 2 aprile 1284 in conseguenza di una caduta da cavallo, \nmentre stava a far uso delle acque minerali di Corsena, \nossia a’Bagni di Lucca. (GUIDON. CORVAR. \nFragmenta Hist. Pist. in R. It. Script. T. XXIV col. 688.) \nSe ignorasi da me il casato di quel ma rchese, è noto però \nche egli lasciò de figli, e che i Lucchesi continuarono a \nsignoreggiare in Massa anche dopo quell’età, siccome lo \ndichiara una membrana del 1295 edita dal Gamurrini \nnell’opera delle Famiglie nobili Toscane ed Umbre (T. II \np. 488). Da quella carta pertanto sembra apparire, che i \nnobili di Vallecchia, detti poi Cattani di Massa, e \nspecialmente i figliuoli del fu marchese Bonifazio di \nMassa del Marchese, furono dichiarati esenti essi e i loro \neredi e discendenti dalle gravezze del comune di Massa \ncome benemeriti della Repubblica di Lucca. – Ho di già \npoc’anzi indicato in qual modo alcuni di quei nobili di \nVallecchia sino dal 1225 acquistassero dalla marchesana \nBenedetta vassalli nel distretto parrocchiale di S. Vitale \nsul Frigido, giurisdizione di Massa. La qual cosa consuona \ncon altre memorie posteriori tendenti a confermare lo \nstabilimento in Massa della illustre stirpe de’Cattani testé \nestinta; alla quale apparteneva un Antonio del fu Giovanni \nda Massa di Luni di cui si fa commemorazione in un \n\n\n\nistrumento del 1376 rogato in Lucca da messer Jacopo \nDomaschi. (Arch. dell’0sped. della Miseric. di Lucca). \nChi però diede gran lustro alla stessa prosapia massese fu \nCeccardo de’Cattanei di Massa del Marchese, il quale \nsotto il governo di Paolo Guinigi andò ambasciatore \nall’imperatore Sigismondo, alla cui corte seppe \ndestramente operare in favore del signore di Lucca, del \nduca Milano, e dei Genovesi. \nAnche dopo la cacciata del Guinigi Ceccardo de’Cattanei \ncontinuò a godere riputazione e a sostenere onorevoli \ncariche in Lucca, tostochè il governo fiorentino, a tenore \ndella pace firmata a Ferrara nell’aprile del 1433, dovendo \nriconsegnare ai Lucchesi i castelli e terre della \nGarfagnana, fu destinato a tal’uopo Ceccardo Cattanei di \nMassa in qualità di sindaco della Repubblica di Lucca. \n(PACCHI. Ricerche istoriche della Garfagnana). \nTornando al filo istorico sulle vicende di Massa, \naggiungerò che questo paese fu concesso dall’Imperatore \nArrigo VI (30 maggio 1192) ai Pisani, confermato ai \nmedesimi nel 25 ottobre 1209 da Ottone IV e nel 24 \nnovembre 1220 da Federigo II. Checché accadesse delle \nvicende politiche di Massa dopo il 1220, fino al cadere \ndel secolo XIII fu qui sopra avvertito; dirò solo che \nMassa, all’arrivo di Arrigo VII di Lucemburgo in Italia, \ndové ritornare in potere dei Pisani capi del partito \nimperiale in Toscana. Infatti essa nel 1315 ubbidiva al \nloro capitano Uguccione della Faggiuola, quando appunto \nun uffiziale lucchese addetto alle sue milizie, il celebre \nCastruccio degli Antelminelli, fu accusato di aver \ncommesso nel distretto di Massa e nella Versilia varie \nconcussioni e ruberie, per cui dal suo vicario in Lucca \nfatto arrestare, fu processato e messo quasi al procinto di \nperdere la vita. \nNiun documento frattanto ci si reca innanzi da coloro che \ndichiararono il marchese Spinetta Malaspina, cioè, \nl’amico ed ospite dell’espulso Uguccione, padrone di \nMassa, siccome Spinetta lo era di Fosdinovo. S’impadronì \nbensì di Massa il nuovo signor di Lucca, Castruccio, \ninnanzi che dall’Imperatore Ludovico il Bavaro con \ndiploma del 29 giugno 1324 fosse a lui concessa la vicaria \ndella Lunigiana, compresa Massa. Ma quello stesso \nimperatore che aveva data l’investitura di molti paesi al \ngran capitano lucchese, appena mancato questi di vita \nspogliò i suoi figli, figurando di restituire al comune di \nLucca le antiche franchigie. Accadeva ciò quasi nel tempo \nstesso in cui le compagnie tedesche, col pretesto di paghe \narretrate, mettevano all’incanto Lucca col suo distretto, \nfino a che scese con le sue genti d’armi in Italia Giovanni \nre di Boemia, il quale cacciò via Gherardino Spinola, che \naveva comprato Lucca da mercenarii soldati. Allora la \nrocca di Massa, già di Castruccio rifatta più grandiosa e \npiù bella, dal re Giovanni fu affidata alla guardia di \nAnselmo Nelli capitano fiorentino, il quale d’ordine \nsuperiore, nel 31 maggio del 1336, la riconsegnò alle \ngenti di Mastino della Scala, cui lo stesso re aveva \nvenduto la città coll’antico territorio di Lucca. (CRONIC. \nROLANDINI in R. I. Script T. VIII.) \nMa nel 1342 i Pisani, al cui governo si erano dati i \nLucchesi per evitare il giogo dei Fiorentini, avendo \npresidiato Massa del Marchese, furono per due volte, nel \n1343 e 1344, investiti ed espulsi di là dalle armi di \nLuchino Visconti signore di Milano; né quelli vi \n\ntornarono al possesso prima della pace del 1345. Agli \nAnziani di Pisa finalmente l’Imperatore Carlo IV, come \nsuoi vicarj nella città e territorio di Lucca, confermò \nl’investitura di Massa con privilegio del 7 marzo anno \n1355, mentre pochi giorni innanzi (12 febbrajo 1355) lo \nstesso Carlo IV donava un altro diploma ai nipoti del \nMarchese Spinetta Malaspina per confermare loro \nl’investitura di Massa, basandola sul diploma concesso nel \n1164 da Federigo I al loro antenato Obizzo, e poscia \ndall’Imperatore Federigo II nel 1220 ai nipoti e \ndiscendenti del Marchese medesimo rinnovato. \nContinuò bensì Massa a ubbidire ai Pisani, almeno per \ntutto il tempo che questi tennero Lucca (fino al 1369), \nsiccome lo attestano gli annali di Pisa, specialmente \nall’occasione in cui il nobile Niccolò di Buglia de \nGualandi , nel 1358, fu eletto dagli Anziani di Pisa, o \npiuttosto dal loro doge Giovanni dell’Agnello, in potestà \ndi Massa del Marchese; dove poco dopo il governo \nmedesimo spedì un altro nobile, Guido Ajutami Cristo per \nrappacificare le fazioni insorte nella vicaria di Massa. \n(TRONCI Annal. Pisan.) \nNel 1399, dopo che Pisa col suo contado si era soggettata \na Giovanni Galeazzo duca di Milano, il castello di Massa \ncon tutte le sue ville e territorio fu dall’imperatore \nVenceslao accordato in feudo al celebre giureconsulto \nPietro Lante nobile pisano, nel tempo che questi cuopriva \nla carica di avvocato aulico presso la Santa Sede. \nDesiderando quell’Augusto di ricompensare con una \nnotabile retribuzione i costanti servigi prestati da quel \nvalent’uomo, volle donargli, a tenore del diploma, \nCastrum, seu arcem Massae Lunensis divecesis, quod ad \nNos, et S. R. Imperium pertinere dignoscitur, cum ejus \nburgo, villis, piscinis, pascuis, sylvis, montibus, alpibus, \nvenationibus, aquis, piscationibus, rivis, fluminibus, mari, \nlittoribus, vassallis, vassallagiis, juribus regalibus et non \nregalibus, et signater cum villa S. Vitalis, cum villa Collis, \net cum villa post Roccam, sive subtus Roccam, et cum aliis \nsuis pertinensiis quibuscumque, sic et in quantum ad Nos \npertinent in toto vel in parte, et Nos eadem de jure offerre \npossumus, tibi ac tuis descendentibus legittimis in feudum \ndedimus, contulimus, et donavimus, etc. – Datum Pragae \nanno Domini MCCCLXXXXIX, die 14 octobris etc. \nIo non dirò se il diplo ma a favore di Pietro Lante ottenesse \ndi fatto il suo scopo, o se piuttosto quella pergamena \nrestasse nel novero delle decorazioni che la stessa famiglia \nconservò nei scrigni senza che avesse conferma, come \nanco fatti istorici che concorrino a dar peso ed effetto a \ncotesto onorifico privilegio in favore della famiglia dei \nduchi Lante in Roma. – Ciò che frattanto giova al nostro \nscopo si è di trovare in quel diploma rammentate tre ville \nsuburbane di Massa, le quali conservano tuttora lo stesso \nnomignolo; la villa, cioè, di S. Vitale oltre il Frigido, la \nvilla del Colle, e quella Sopra la Rocca. – In quanto al \nborgo di Massa , forse appella al borgo di Bagnaja , oggi la \ncittà di Massa, se non era il borgo detto del Ponte, situato \nfra la città e il fiume Frigido. Mancano con tutto ciò in \nquel privilegio i nomi di molte altre villate e casali \nappartenenti fin d’allora al territorio di Massa, fra le quali \nville si contano Antona, Forno, Pariana, Volpigliano, \nLavacchio, Castagnola, Bergiola, Canovara, Caglieglia e \nResceto. \nQuello che apparisce meno dubbio è, che Massa col suo \n\n\n\ndistretto anche al principio del 1400 continuava a \ndipendere dal governo di Lucca, di cui formava una delle \nsue vicarie giuridiche. Infatti tra le poche deliberazioni \neconomiche prese nei primi anni del dominio di Paolo \nGuinigi signore di Lucca, fuvvi quella di ordinare una \nlegale demarcazione fra il territorio di Massa e quello dei \npaesi limitrofi di Carrara e di Montignoso. \nLa sentenza degli arbitri, per la quale furono stabiliti i \nconfini tra la giurisdizione distrettuale di Carrara e quella \ndi Massa dal lato della villa e popolo di S. Vitale del \nMitreto, oltre il Frigido, fu pronunziata lì 18 aprile del \n1407 da sei giudici, fra i quali un Niccola Gelli vicario di \nCarrara, e un Arrigo Vandelli vicario di Massa, a nome \ndella repubblica, o piuttosto del Signore di Lucca. \n(ARCH. DUC. DI MASSA). \nL’uno e l’altro paese continuò a dipendere direttamente \ndal governo lucchese sino all’anno 1430, epoca in cui \nquesta contrada fu invasa dalle genti del duca di Milano \ncapitanate da Niccolò Piccinino, sceso con un’armata \ndalla Lombardia onde liberare la città di Lucca assediata \ndall’esercito fiorentino. Ma nel maggio del 1437, allorché \nil conte Francesco Sforza generale ai servigi del Comune \ndi Firenze vinse il Piccinino alla giornata di Barga, Massa \ncon Carrara, Lavenza ed altri luoghi della Lunigiana \ncaddero in potere dei Fiorentini. \nPoco dopo gli abitanti di Massa ottennero dalla Signoria \ndi Firenze assai favorevoli condizioni mediante \nprovvisione del dì 11 settembre 1437. Per altro quella \ncapitolazione poco dopo fu corretta e modificata da nuova \ndeliberazione della stessa Signoria, previa l’approvazione \ndei collegj in data de’17 giugno 1438, specialmente in \nquella parte che riguardava l’obbligo imposto ai Massesi \ndi dover supplire alla spesa del castellano deputato alla \nguardia della rocca e del sottostante paese; e ciò a \nproporzione dell’estimo dei possidenti, fra i quali si \nannoveravano diverse famiglie lucchesi. \n \n\nSERIE DEI MARCHESI MALASPINA \nCHE DOMINARONO IN MASSA E CARRARA \n\n \nFinalmente per l’influenza dei Fiorentini amici del \nmarchese di Fosdinovo, appena che ebbero concluso la \npace coi Lucchesi (marzo 1441), sotto pretesto di una \nsommossa tentata da alcuni faziosi per impadronirsi di \nuna porta del castello, consigliarono il popolo di Massa e \ndella sua vicaria a volersi eleggere per loro signore e \nsottomettersi con favorevoli capitoli al governo di \nAntonio Alberico Malaspina marchese di Fosdinovo. Fu \nperciò dal popolo massese in pubblica adunanza accordata \nbalia a cinque prudenti cittadini, i quali assistiti dai \nconsiglieri del Comune medesimo dovevano stabilire gli \narticoli della convenzione fra il popolo di Massa ed il \nnuovo principe. Cotesta capitolazione fu poi giurata lì 8 \ndicembre dello stesso anno in pubblico parlamento nella \nchiesa di S. Jacopo posta nel castello di Massa, per rogito \ndi ser Antonio da Moncigoli notaro a tal effetto deputato \ndal Marchese Antonio Alberico di Fosdinovo. (ARCH. \nDUC. DI MASSA). \nDalla quale convenzione apparisce, qualmente, non già \nper diritti aviti, ma sivvero per volontaria dedizione, il \npopolo massese, elesse per suo moderatore il ramo dei \nMalaspina marchesi di Fosdinovo, il quale nel 1442 entrò \n\nal governo di Massa, sue ville e distretto. \nDopo la morte del Marchese Antonio Alberico (anno \n1445) la vicaria, o marchesato di Massa toccò al Marchese \nGiacomo, uno dei quattro suoi figli, il quale nel 1473 \ningrandì il perimetro del suo dominio con la vicaria di \nCarrara mediante acquisto fattone dal precedente signore, \nAntonietto di Giambattista Fregoso. – (Vedere \nCARRARA Volume I pag. 484.) \nUno dei primi monumenti sacri che Massa deve al \nMarchese Giacomo Malaspina fu la chiesa di S. Francesco \ncon l’annesso convento, convertita la prima attualmente in \ncattedrale, e l’altro riedificato per servire di seminario \nvescovile. \nMancò Giacomo nel 1481 lasciando due figli: al \nprimogenito Marchese Alberico II Malspina toccò il \ndominio di Massa e Carrara, al fratello cadetto Francesco \nfu assegnato il marchesato di Albissola in Lomellina, \nacquistato da Giacomo nel 1466 con i denari della dote \ndella Marchesa Taddea Pico della Mirandola sua consorte. \nNon sembra però che il secondogenito si acquietasse alle \ndisposizioni testé accennate. Dondechè egli si maneggiò \npresso Agostino Fregoso signore di Sarzana, per \nconoscerlo avverso al Marchese Alberico II. Infatti nel \n1483 le milizie genovesi assoldate dal Fregoso investirono \nle rocche di Moneta e di Avenza, le quali dovettero \nrendersi agli assalitori; non così avvenne di quella di \nMassa per essere stata valorosamente difesa dal Marchese \nAlberico suo signore, e opportunamente soccorsa da 500 \nuomini d’arme inviati dalla Repubblica fiorentina in \nsostegno del Marchese raccomandato. Con cotesta gente \nAlberico II ben presto riconquistò le fortezze di Avenza e \ndi Moneta con Carrara e sue pertinenze, in guisa che \nquesti paesi furono definitivamente confermati al suo \ndominio a tenore della divisione del 1481, mediante un \nlodo degli arbitri nel 2 gennajo 1484. Se non chè l’altro \nfratello, all’arrivo dell’esercito di Carlo VIII in \nLombardia, (anno 1494) indusse quel re francese a \ncacciare da Massa e Carrara il Marchese Alberico II, \nsiccome fu eseguito dalle sue truppe, danneggiando fuor \ndi modo il paese col pretesto, che quel marchese era legato \nin amicizia con la Repubblica di Firenze; la qual cosa fu di \nun pessimo indizio di quanto era per accadere a danno \ndiretto dei Fiorentini. (AMMIRATO, Stor. fior. Lib. \nXXV). \nFu questo marchese amico costante del divino \nMichelagnolo Bonarruoti, siccome apparisce dai \ndocumenti che conservansi nell’Arch. Pubblico di Carrara. \nMorì nel 1519 senza successione maschile, lasciando da \nLucrezia d’Este una sola tra le figlie superstiti per nome \nRicciarda; la quale sino dal 1515 aveva dato la mano al \ncognato Scipione Fieschi dei conti di Lavagna, di cui restò \nvedova appena morto il Marchese Alberico suo padre. \nEssa allora insieme con la Marchesa Lucrezia di \nSigismondo d’Este di lei madre entrò al governo di Massa \ne Carrara. \nIl Nardi nelle sue istorie fiorentine (lib. VI) e dietro lui il \nPignotti ricordano, qualmente poco innanzi l’elezione di \nLeone X, Giuliano de’Medici ed il di lui fratello Giovanni \ncardinale avevano mandato Vieri de’Medici a Massa per \nstabilire il matrimonio, e sposare in nome di Giuliano, poi \nduca di Nemours, la figlia del marchese di Massa;: ma \nappena seguita l’elezione del cardinale Giovanni in \n\n\n\nPontefice, (15 marzo 1515) vedendo a qual più alto rango \npoteva il fratello di Leone X aspirare, fu richiamato tosto \nVieri, e rotto il quasi concluso trattato. \nPerò nel 1520 per opera dello stesso Pontefice Leone X la \nfiglia ed erede del Marchese Alberico, all’età di 23 anni, \ns’impalmò in seconde nozze a Lorenzo figlio di Francesco \nCybo nipote del Pontefice Innocenzo VIII dal lato di \npadre, e del pontefice Leone X per parte di Maddalena \nsua madre. In conseguenza del qual matrimonio lo stato di \nMassa e Carrara entrò nella illustre casa genovese \nde’Cybo. \n \n\nSERIE DEI PRINCIPI CYBO-MALASPINA \nCHE DOMINARONO IN MASSA E CARRARA. \n\n \nNon per questo Ricciarda volle cedere in alcuna guisa il \ncomando al novello sposo, per quanto egli ne avesse \nacquistato il diritto. Al quale effetto Lorenzo Cybo \nimpetrò dall’Imperatore Carlo V (21 marzo 1530) un \nprivilegio, con cui dichiaravalo compadrone insieme con \nla moglie del dominio di Massa e di Carrara. Ma \nRicciarda, non meno fiera del di lei consorte, poté riuscire \na fare annullare cotali concessioni dallo stesso Carlo V \ncon altro diploma del 26 settembre anno 1541; talché il \nMarchese Lorenzo Cybo, disgustato da siffatto contegno, \nsi ritirò nella sua possessione di Agnano presso Pisa, stata \nun dì luogo di delizia dl suo antico possessore, di Lorenzo \nde’Medici di lui avo materno, e ceduta a Francesco Cybo \nappena sposata Maddalena de’Medici. Dondechè la \nRepubblica Fiorentina con decreto del 31 aprile 1488 \naggregollo in perpetuo insieme colla sua discendenza alla \ncittadinanza fiorentina, con facoltà di acquistare nel \ndistretto della stessa Repubblica tanti beni per la somma \ndi 25,000 fiorini d’oro. Infatti da Francesco Cybo fu poco \ndopo acquistato in compra la tenuta dello Spedaletto di \nAgnano nella comunità di Lajatico. – Vedere AGNANO \nDI PISA, e LAJATICO Comunità. \nNel 14 marzo del 1549 morì Lorenzo Cybo in Pisa non \navendo ancora compito il suo 49° anno. Ebbe da \nRicciarda due figli, ma non gli sopravvisse che il cadetto, \nper avere il maggior nato spiegato un carattere alquanto \nardito col pretendere, a tenore del testamento dell’avo \nmaterno, di salire sul trono di Massa e Carrara appena \nuscito dall’età pupillare (anno 1545). Se non che la \nmarchesa Ricciarda, a precauzione di ciò, sino dal 7 aprile \n1533, aveva ottenuto da Cesare un diploma che le dava \nfacoltà di eleggersi fra i di lei figli un successore, quando \ntutto il suo affetto era rivolto al figlio secondogenito. \nQuindi i maneggi, le ordite congiure e finalmente le \nsollevazioni armata mano condussero dal trono al patibolo \nGiulio, fatto decapitare per ordine di Carlo V il dì 18 \nmaggio del 1548 nel castello di Milano, non senza che \ngl’istorici abbiano rimproverato a Ricciarda poco amore \nverso il marito, e meno ancora pel suo primogenito. \n(GIORGIO VIANI, Memorie della Famiglia Cybo, ecc.) \nSei anni dopo cessò di vivere Ricciarda nel tempo che \nfaceva uso dei bagni di Lucca (nel giugno del 1553), dove \nmediante disposizione testamentaria, da essa dettata nel \nmaggio precedente, istituì suo erede universale il \nsuperstite figlio Alberico Cybo, coll’obbligo di unire al \nsuo casato quello della famiglia Malaspina. \nInfatti da Alberico Cybo incomincia realmente la serie di \n\nmarchesi di Massa della stirpe Cybo-Malaspina. Entrato \nappena al dominio degli stati materni, quel marchese si \nfece riconoscere in signore con giuramento di vassallaggio \ndai popoli di Massa, di Carrara e delle respettive ville. Gli \nuomini di Massa e delle villate del suo distretto furono \nadunati nel dì 24 giugno del 1553 nella chiesa plebana di \nS. Pietro posta nel borgo di Bagnaja , come dall’atto \nsolenne estratto da quell’Archivio ducale, in cui furono ad \nuno ad uno specificati i nomi e cognomi delle persone \nconcorse al giuramento delle respettive vicinanze, ossiano \nsezioni: \n \nNome delle Vicinanze o Sezioni di Massa e N° degli \nUomini che giurarono \n \n- Nome della Vicinanza o Sezione: Vicinanza di Massa \nvecchia \nn° degli uomini che giurarono: 178 \n- Nome della Vicinanza o Sezione: Vicinanza di Sopra la \nRocca \nn° degli uomini che giurarono: 156 \n- Nome della Vicinanza o Sezione: Vicinanza di Bagnaja \n(Massa nuova) \nn° degli uomini che giurarono: 182 \n- Nome della Vicinanza o Sezione: Vicinanza del Colle e \ndi Ponte \nn° degli uomini che giurarono: 257 \n- Nome della Vicinanza o Sezione: Vicinanza di \nLavacchio \nn° degli uomini che giurarono: 276 \n\n- Nome della Vicinanza o Sezione: Vicinanza del \nMitreto \nn° degli uomini che giurarono: 174 \n- Nome della Vicinanza o Sezione: Vicinanza di Bergiola \ne Bargone \nn° degli uomini che giurarono: 41 \n- Nome della Vicinanza o Sezione: Vicinanza di Pariana e \nBerticagnana \nn° degli uomini che giurarono: 98 \n- Nome della Vicinanza o Sezione: Vicinanza di Antona \nn° degli uomini che giurarono: 166 \n- Nome della Vicinanza o Sezione: Vicinanza del Forno, o \nRocca frigida \nn° degli uomini che giurarono: 101 \n \nTotale dei giurati di Massa N° 1629 \n \nTermina il rogito con le seguenti parole: Facta fuerunt \nhaec Massae praedictae in Burgo Bagnariae in \nparrocchiali Ecclesia S. Petri ibidem juxia suos notorios \nconfines, et corum et presentibus Illmo D. D. Leonardo \nMalaspina Marchione Podensanae, Magnifico Viro \nDomino Baldassarre Cybo nobili Januense, Strenuo viro \nCapitaneo Baccio de Eugubio, Domino Francischino \nMarchetto Bergamasco servitore Illmi et Eccllmi Domini \nGuidubaldi Ducis Urbini, testibus ad haec vocatis, \netc….Ego Philippus de Adreonibus qondam Joannis Petri \nde Massa pubb. Imp. Auct. Not. Et Jud. Ordin. Rogatus \nscripsi, et confeci, etc. \nUn simile giuramento nel dì 29 dello stesso mese ed anno \nfu prestato dagli uomini di Carrara e delle vicinanze della \nsua valle, adunati tutti nella chiesa plebana di S. Andrea in \n\n\n\nCarrara, il cui novero è distinto nel modo che appresso: \n \nNome delle Vicinanze o Sezioni di Carrara e N° degli \nUomini che giurarono \n \n- Nome della Vicinanza o Sezione: Vicinanza di Carrara \nn° degli uomini che giurarono: 44 \n- Nome della Vicinanza o Sezione: Vicinanza di Codena \nn° degli uomini che giurarono: 23 \n- Nome della Vicinanza o Sezione: Vicinanza della \nVicinanza nuova \nn° degli uomini che giurarono: 93 \n- Nome della Vicinanza o Sezione: Vicinanza di Avenza \nn° degli uomini che giurarono: 8 \n- Nome della Vicinanza o Sezione: Vicinanza di Moneta \nn° degli uomini che giurarono: 61 \n- Nome della Vicinanza o Sezione: Vicinanza di Fontia \nn° degli uomini che giurarono: 23 \n- Nome della Vicinanza o Sezione: Vicinanza di Sorgnano \nn° degli uomini che giurarono: 55 \n- Nome della Vicinanza o Sezione: Vicinanza di \nGragnana \nn° degli uomini che giurarono: 56 \n- Nome della Vicinanza o Sezione: Vicinanza di Noceto \nn° degli uomini che giurarono: 13 \n- Nome della Vicinanza o Sezione: Vicinanza di \nCastelpoggio (Casapodii) \nn° degli uomini che giurarono: 31 \n- Nome della Vicinanza o Sezione: Vicinanza di Torano \nn° degli uomini che giurarono: 46 \n- Nome della Vicinanza o Sezione: Vicinanza di \nBedizzano \nn° degli uomini che giurarono: 75 \n- Nome della Vicinanza o Sezione: Vicinanza di Miseglia \nn° degli uomini che giurarono: 42 \n- Nome della Vicinanza o Sezione: Vicinanza di Bergiola \nn° degli uomini che giurarono: 19 \n- Nome della Vicinanza o Sezione: Vicinanza di \nColonnata \nn° degli uomini che giurarono: 17 \nUomini non addetti ad alcuna vicinanza: 130 \n \nTotale dei giurati a Carrara N° 736 \n \nTermina l’atto notariale con la data del luogo di Carrara \nnella chiesa priorale di S. Andrea, fatto alla presenza dei \ntestimoni medesimi che avevano assistito cinque giorni \ninnanzi al giuramento dei Massesi. Rogò l’atto del \ngiramento di fedeltà Ser Innocenzo Fantozzi notaro \npubblico carrarese. (Arch. Cit.) \nQuest’ultimo documento giova anche alla biografia di un \ncelebre artista e poeta, intendo dire di Danese Cattaneo, \nun di cui fratello, maestro Tarquinio ed il di lui padre \nMichele Cattaneo, prestarono giuramento tra gli uomini \ndella vicinanza di Colonnata, quando riconobbero in loro \nprincipe il Marchese Alberico Cybo. – Vederecolonnata di \nCarrara \nTali preamboli giovarono al nuovo signore per avere più \nfacilmente da Carlo V, siccome ottenne nel febbrajo 1554, \nil diploma d’investitura dei feudi imperiali di Massa e \nCarrara. \nUna delle prime cure di questo principe fu diretta \n\nall’abbellimento materiale delle due piccole capitali, e nel \ndare ai suoi popoli buone leggi. \nFino allora Massa vecchia poteva dirsi un aggregato di \npoche case, situate in poggio sotto la rocca omonima, a \ncui soggiaceva il borgo di Bagnaja. Ma Alberico Cybo \nvolle far circondare di mura la città nuova che abbellì di \ngiardini, di pubbliche fonti, e di un vasto palazzo per la \nresidenza del principe;in guisa che il borgo sotto il \ncastello di Massa prese il titolo di Massa Cybea, o Massa \nnuova, a distinzione della vecchia rimasta in poggio.Un \nanno dopo (10 marzo 1558) fu dato principio alle mura di \nCarrara, e una rubrica degli statuti comunitativi dei due \ncapoluoghi, redatti per cura dello stesso sovrano, \ndichiarava feriato il giorno anniversario della fondazione \ndella prima pietra delle mura di Massa (10 marzo) e il dì \n10 giugno per la memoria delle prime mura fondate in \nCarrara. \nIn seguito l’imperatore Ferdinando I con diploma del 2 \nmarzo 1559 accordò al marchese Alberico e ai suoi \nsuccessori il privilegio della zecca; quindi da \nMassimiliano II ottenne un diploma (23 agosto 1568), che \nqualificava Massa capitale di principato,e Carrara capitale \ndi marchesato. – Nel 1564 lo stesso Alberico stabilì con il \nGranduca di Toscana una convenzione, la quale vige \ntuttora, per un deposito del sale e un amministratore di \nquell’azienda da risedere in Massa per interesse del \ngoverno Granducale. \nAlberico alleggeriva il peso delle cure politiche col \npiacevole studio delle lettere e col consorzio de’dotti, \nalcuni dei quali dedicarongli varie opere per le stampe. \nRiescì discreto poeta e segace critico, tosto che codesto \nprincipe fu dei primi a scuoprire le imposture di Alfonso \nCeccarelli, benché questo fabbricatore di supposti diplomi \nnon mancasse di adulare la famiglia Cybo con un’ opera \nMS. e con un diploma di Ottone I Imperatore a favore di \nun immaginario Guido Cybo, diploma che Giorgio Viani \ninserì nel primo numero della sua Appendice alle \nMemorie della Famiglia Cybo. Vedere l’Articolo \nMONTEVARCHI. \nAlberico ebbe due mogli. – Dalla prima, che fu Elisabetta \ndella Rovere figlia di Francesco Maria duca di Urbino, \nnacque Aldelano, il quale doveva succedere nel dominio \ndi Massa e Carrara, se la morte nol rapiva prima di suo \npadre. Dalla seconda moglie, Isabella di Capua figliuola di \nVincenzio duca di Tremoli, ebbe tre femmine e un altro \nmaschio, Ferrante marchese di Ajello, che premorì al \npadre nel gennajo del 1594. Questi infatti lasciò il mondo \nnella decrepita età di anni 94 (18 gennajo 1623), \npreceduto al sepolcro da quasi tutti i suoi figli, poco dopo \naver ricevuto dall’Imperatore Ferdinando II un diploma \n(25 agosto 1620) che innalzava Massa a grado di città. \nAlderano figlio primogenito del Marchese Alberico Cybo, \npassò il fior degli anni suoi in Urbino per ricevervi \nun’istruzione politica, letteraria e militare presso il duca \nGuidubaldo suo zio. Egli infatti attinse così a sentimenti \ngenerosi e amore per la gloria militare. Andò \nsuccessivamente alla corte del duca Alfonso II in Ferrara, \ndove si accoppiò in matrimonio a Martisa di Francesco \nd’Este, donna che portò al marito singolare bellezza \naccoppiata a una pingue eredità. Ma Alderano dopo 26 \nanni di matrimonio, e 54 di vita passò fra i più in Ferrara lì \n14 novembre 1606, lasciando sua erede moglie e varii \n\n\n\nfigli. – Il primo di essi, per nome Carlo salì sul trono \nmassese dopo la morte del di lui avo. Carlo I, nato in \nFerrara nel 1581, succedè nel 1623 ad Alberico nel \ndominio di Massa e Carrara, del quale ottenne \nl’investitura dall’Imperatore Ferdinando II nel 7 \nnovembre dell’anno medesimo. – Questo principe coltivò \nle scienze, favorì i letterati, procurò onori alla chiesa e al \nclero della pieve massese, coll’impetrare dal Pontefice \nUrbano VIII (anno 1629) che fosse eletta in collegiata \ninsigne con una dignità abaziale, cui fu accordato l’uso \nde’ponteficali. Morì Carlo I in Massa nel suo 80.° anno lì \n24 febbrajo del 1662 lasciando dalla duchessa Brigida \nSpinola sua consorte otto figli maschi e sei femmine, fra \nle quali la feroce donna Veronica maritata nel 1626 al \nduca Giacomo Salviati in Firenze, che per inusitata \ngelosia macchinò una tragedia domestica registrata nella \nstoria del Granducato di Toscana. \nSuccedè a Carlo I il principe Alberico suo primogenito, \ninvestito degli stati di Massa e Carrara mediante diploma \ndell’11 gennajo 1633 speditogli da Leopoldo I; dal quale \nimperatore ottenne un altro privilegio, in cui Massa fu \ndichiarata capoluogo di ducato, e Carrara di marchesato. – \nMostrossi Alberico II protettore dei letterati e degli artisti, \ne fu egli che ideò la fabbrica della cappella dei depositi \nannessa alla chiesa di San Francesco di Massa per riunirvi \ni defunti di quella principesca famiglia. \nEbbe Alberico II dalla sua moglie Fulvia Pico della \nMirandola molti figliuoli, il primo de’quali salì sul trono \ndi Massa col nome di Carlo II, mancato che fu il di lui \ngenitore (29 gennajo del 1690), alla vecchia età di 88 \nanni. \nUno dei primi pensieri del duca Carlo II, appena ottenuta \nl’investitura imperiale (22 gennajo 1691), fu quello di \nadempire l’ultima volontà del padre col far erigere la \ncappella de’principi di sua casa, a forma del disegno \napprovato da Alberico II. Ma il duca Carlo era più pietoso \nprincipe, che buon politico, in un tempo in cui ai piccoli \nsovrani d’Italia faceva d’uopo di scaltrezza per schermirsi \nda due grandi potenze, allorché per la successione al trono \ndelle Spagne e ai diritti che ne conseguivano, andò \nsottosopra l’Europa intiera. \nMorì Carlo II in Massa, il dì 7 dicembre 1710, nel suo \nsettantanovesimo anno, lasciando da Teresa Panfili \nprincipessa romana sua consorte tre figli maschi e 4 \nfemmine. \nAlberico III, tra i principi di casa Cybo, fu il primogenito \ndi Carlo II, che all’età di 38 anni succedè nel dominio \ndelli stati paterni; dei quali ottenne l’opportuna investitura \ndall’Imperatore Carlo VI, mediante diploma del 14 \ngiugno 1712. \nLo scarso talento, l’amore della solitudine, un matrimonio \nmalaugurato e infecondo unitamente a un breve dominio, \nresero quasi ignoto alla storia cotesto duca. Egli morì \nnella sua villa d’Agnano presso Pisa lì 20 novembre 1715 \nsenza aver lasciato successione dalla sua consorte \nNicoletta di Antonio Grillo patrizio genovese; e senza \naver dato alcuna disposizione testamentaria. Dondechè \nAlderano Cybo, terzo-genito di Carlo II, dopo aver fatto \nuna transazione con il fratello maggiore Camillo, che \naveva abbracciato lo stato ecclesiastico, divenne signore \ndi Massa e di Carrara e ne ottenne la consueta investitura \nimperiale lì 17 aprile 1717. \n\nEra Alderano di un carattere totalmente opposto a quello \ndel fratello suo antecessore; pieno di vivacità egli amava il \nlusso e i divertimenti al di là dei mezzi per soddisfarvi. \nPer la qual cosa non solo dové alienare diversi beni \nallodiali, ma non avendo egli ottenuto prole maschile per \nsuccedergli, pensò di raccogliere una vistosa somma di \ndenaro mediante una segreta cessione dei suoi domini \nfeudali alla Repubblica di Genova. Cotal maneggio per \naltro essendo giunto all’orecchio di Carlo VI, Alderano fu \nin procinto di esser cacciato da Massa e da Carrara, e di \nperdere vivente quello stato che voleva alienare per dopo \nla sua morte. Calmò le imperiali lagnanze la prudenza \ndella duchessa Ricciarda Gonzaga moglie del duca, dalla \nquale Alderano ebbe tre femmine che restarono pupille \nalla morte del padre, accaduta lì 18 agosto 1731. Per atto \nsolenne di sua ultima volontà il duca Alderano, dopo aver \ndichiarato la dote delle due figlie cadette, chiamò erede \nuniversale e successore al dominio degli stati di Massa e \nCarrara la figlia maggiore Maria Teresa, allora in minore \netà, coll’affidare la reggenza alla duchessa madre e allo \nzio cardinal Camillo, ultimo maschio della casa Cybo di \nMassa. \nLa vedova duchessa si fece riconoscere e confermare \ntutrice delle tre figlie pupille con diploma di Carlo VI del \n15 settembre 1732. Varii principi ambirono la mano \ndell’erede del duca Alberano, e già era destinato la di lei \nmano al principe Eugenio Francesco di Savoja, nipote del \ncelebre capitano di questo nome, se la morte non troncava \nnel più bel fiore la vita al promesso sposo (23 novembre \n1734). Dondechè Maria Teresa quattro anni dopo fu \nfidanzata al principe Ercole Rinaldo d’Este, figlio ed erede \ndi Francesco III duca di Modena, al quale realmente si \naccoppiò lì 16 aprile 1741, quando la sposa era vicina a \ncompiere il suo 16° anno. \nAppena uscita dall’età pupillare, Maria Teresa ottenne \nl’investitura degli stati paterni dall’Imperatore Francesco I \ncon il diploma del 23 giugno 1744. \nAl genio, che nutriva quest’ultimo rampollo della famiglia \nCybo nel benificare i suoi sudditi, deve Massa la prima \nfondazione di un comodo spedale nel soppresso convento \nde’Frati Agostiniani fuori della città, compito poi \ndall’augusta sua figlia Maria Beatrice d’Este-Cybo. È \ndebitrice egualmente allo zelo di quella principessa \nCarrara della sua accademia di Belle arti (anno 1769), \nfondata dall’oggetto di procurare opportuni soccorsi alla \ngioventù cultrice di un’arte, donde trae vita e lustro quel \npaese. \nL’unica figlia, Maria Beatrice, ottenuta da un matrimonio \nnon troppo felice, fu l’erede dello stato di Massa e \nCarrara, e delle virtù della madre, la cui morte accadde in \nReggio lì 26 dicembre del 1790. Già la mano di chi \nrappresentava gli ultimi rampolli di due antiche dinastie \nera stata data fino dal 1771 all’Arciduca Ferdinando \nd’Austria, figlio dell’Imperatore Francesco I. Appena la \nduchessa Maria Beatrice restò libera dominatrice dello \nstato materno, rivolse i suoi pensieri al vantaggio dei \nsudditi, che volle visitare di persona per mostrarsi loro \nmadre benefica e protettrice. \nMa la guerra non tardò a far cambiare aspetto politico \nall’Italia superiore, tosto che essa cadde sotto la forza \ndelle armi francesi, sicché per nuovo ordine di cose, gli \nstati di Massa e Carrara furono di prima giunta aggregati \n\n\n\nalla repubblica Cisalpina, ed alla prefettura del \ndipartimento del Crostolo, poscia sotto il regno italico al \ndipartimento delle Alpi Apuane, finalmente per decreto \ndel 30 marzo 1806 il paese di Massa e Carrara fu eretto in \nfeudo imperiale da Napoleone, coll’assegnarne \nl’amministrazione governativa alla principessa di Lucca \ndi lui sorella. – La qual donna dopo aver fatto dei paesi di \nMassa e Carrara una sottoprefettura, dopo aver messo il \nnuovo feudo imperiale a parità di regime con quello di \nLucca, dopo avere destinato per la stagione delle \nvilleggiature il palazzo dei duchi di Massa a sua \nabitazione, decretò che il tempio maggiore dei Massesi si \ndistruggesse fino sotto i fondamenti onde avere una più \nvasta piazza davanti al palazzo, e una più libera visuale \nverso il tramonto. Così la chiesa più moderna, più vasta, \nla meglio architettata ed ornata di questa città sparì in \npoche settimane dalla superficie del suolo, senza che \nMassa guadagnasse dalla momentanea residenza dei \nprincipi Baciocchi, ridotta ad una sola villeggiatura, \nalcuna ricompensa o sensibile sollievo. \nAlla ripristinazione delle cose politiche in Europa, frutto \ndel trattato di Vienna del 9 giugno del 1815, il ducato di \nMassa e Carrara fu restituito alla sua naturale sovrana \nMaria Beatrice, ultimo fiato della Casa Cybo e della Casa \nd’Este. \nUna delle benefiche disposizioni di questa dotta \nprincipessa fu di attivare la nuova strada carreggiabile fra \nMassa e Carrara, già aperta dai principi Baciocchi nel \nmonte percui i massesi veder Carrara non ponno, e quindi \ndichiararla postale in sostituzione dell’antica che \nattraversa il piano fra Massa e il littorale. Mancava per \naltro un ponte, dopo caduto il nuovo appena terminato, \nper attraversare il fiume Frigido e rendere la strada \nmedesima praticabile dalle vetture. Questo secondo ponte \nfu da Maria Beatrice ordinato, e quindi eseguito \nmagnificamente tutto di marmo, donato e trasportato fin \nqua dai Carraresi che gratuitamente lo lavorarono. \nPer memoria di tale opera è stata apposta davanti alla \nspalletta del ponte medesimo la seguente iscrizione: \n \nMAR . BEATRIX . DUCIS . HERCULIS . III . F. \nATESTINA . DUX MASSENSIUM . ARCHID. AUSTR. \nPRINCEPS . CARRARENSIUM . QUUM . VETERI . \nCURSUS . PUBLICIS . INFESTA . ADLUVIONIBUS . \nVIA . RELICTA . NOVUM . CARRARIAM . AD . \nVOTA . CIVITATIS . ITER . APERRUISSET PONTEM \n. MARMORE . A . CARRARIENSIBUS . ULTRO . \nCONLATO . MUNIFICENTIA . SUA . EXTRUENDUM \n. CURAVIT . A. MDCCCXXI. \n\n_______ \n \nANTONIUS ASSALINUS . DOMO . REGIO . LEPIDI . \nCUR. AQUARUM . ET . VIAR . MUTINENSIUM \nARCHITECTUS . \n \nAd oggetto di procurare alla città di Massa maggior \ndecoro e provvederla di una quantità più copiosa di \npubbliche fonti di acqua potabile, di che sono ricchi i colli \nsuperiori alla città, Maria Beatrice negli ultimi anni del \nsuo governo fece costruire un acquedotto per condurre \nuna ricca sebbene umile fonte fino nel centro della piazza \nducale, cui fa bella corona una duplice fila di piante di \n\naranci di Portogallo. La duchessa medesima compì a \nbenefizio dell’umanità languente un comodo spedeale \neretto nel già convento della Madonna del Monte. Era \nnelle sue mire di procurare alla gioventù massese una più \nsquis ita istruzione morale, religiosa e letteraria quando \nchiamò a Massa i Chierici regolari di San Paolo, detti i \nPadri Bernabiti, assegnando loro una dote sufficiente a un \ndecoroso sostentamento, e per residenza la soppressa casa \nreligiosa dei Padri Serviti nel subborgo di Massa. \nSennonché cotesta famiglia dei Padri Bernabiti non esiste \npiù in Massa, per mancanza d’ individui capaci di \nadempire alle benefiche intenzioni sovrane. – Ma l’opera \npiù utile e più dispendiosa ordinata a spese di Maria \nBeatrice è stata la formazione di un esatto catasto nel \nducato di massa e Carrara; la cui direzione ed esecuzione \nfu affidata a chi aveva di certo si ben diretto ed eseguito \nquello della Lombardia Austriaca. – Vedere qui appresso \nl’Articolo DUCATO DI MASSA E CARRARA . \nFinalmente sotto il pontificato di Pio VII fu proposto, e \nLeone XII nel 1823 diede esecuzione al progetto di erigere \nl’insigne chiesa collegiata di Massa ducale in cattedrale di \nuna nuova diocesi, per servizio della quale chiesa si \nandava preparando un seminario, quando la duchessa \nMaria Beatrice mancò in Vienna ai sudditi e al mondo nel \ngiorno del 14 novembre 1829, e con essa terminò una \nfamiglia sovrana, la più antiche fra quelle dell’Italia. \nSubentrato di diritto nel ducato di Massa e Carrara \nFrancesco IV duca di Modena Arciduca d’Austria figlio \ndella defunta duchessa e dell’Arciduca Ferdinando, egli a \nfavore del nuovo vescovato diede compimento al \nseminario di Massa, dopo averne eretto un altro in \nCastelnuovo a benefizio dei suoi sudditi di Garfagnana. \nFra gli edifizi addetti al governo massese Francesco IV ha \nfatto erigere a difesa del littorale diversi fortini con \nbatteria, nuove case doganali al confine e attualmente è \nper compirsi un palazzo presso la piazza ducale di Massa, \ndestinato per l’ufizio genera le delle finanze. \nFra gli stabilimenti ecclesiastici, Massa, oltre alla chiesa \ndistrutta di San Pietro, contava quattro monasteri di frati, \ndue di monache e tre di terziarie. Quello della Madonna \ndel Monte, stato convertito, come dissi, in ospedale fuori \ndella porta meridionale sulla strada regia, fu abitato dai \nfrati Agostiniani, soppressi nel secolo passato \ncontemporaneamente all’altro de’Padri Serviti, situato \nnell’opposto subborgo a maestro della città lungo lo \nstradone che unisce Massa al borgo del Ponte. \nI frati Minori Osservanti di San Francesco furono \nsoppressi nel principio di questo secolo, e la loro chiesa, \npoco dopo sostituita alla distrutta collegiata, serve \nattualmente di cattedrale. \nNell’istessa circostanza vennero soppressi i frati \nCappuccini, il cui convento siede sulle ultime falde di un \ncolle a settentrione-maestro, ma assai d’appresso alla città. \nQuella famiglia religiosa fu ripristinata col ritorno di \nMaria Beatrice d’Este Cybo. \nAnche le monache clarisse e le terziarie di San Francesco \nin Massa vecchia furono espulse dai loro asceterj sotto il \nregime della repubblica Cisalpina. \nRestò esente da tante distruzioni il conservatorio delle \nSalesiane in Santa Maria delle Grazie, il quale si conserva \ntuttora in un’amenissima posizione sopra il Colletto a \ncavaliere della città. \n\n\n\n Massa conta una serie d’uomini illustri per valore, per \npolitica e per dottrina. Fra i molti mi limiterò ad \nannoverare il Marchese Alberico I, il di lui zio cardinale \nInnocenzo Cybo, noto ai Fiorentini quanto ai massesi, e il \nCardinale Alderano decano del sacro Collegio. – Furono \nvalenti capitani un Michele Diana Paleologo e un Gaspero \nVenturini. Fra i politici più reputati citerò due principi di \nCasa Cybo, Alberico I e il Cardinale Innocenzo. A questi \nanteriore per età fu Niccola dei nobili Cattanei; e di poco \nposteriore Giulio Brunetti segretario di San Carlo \nBorromeo, e antenato di altro più famoso ministro \nvivente, di cui per modestia taccio il nome e le qualità. \nFra i dotti, se non rammento Perseo Cattaneo, poiché \nCarrara lo reclamerebbe come suo, citerò bensì un \nAntonio Venturini valente medico e distinto professore di \nAnatomia nello studio pisano. – Per merito nella toga fra i \nMassesi si distinsero l’auditore Cosimo Farsetti, il suo \nparente Cosimo Farsetti, Vittorio Cattani, Giuseppe \nGuerra ex-gesuita e Gio. Francesco della Rocca. – Fra gli \nartisti Felice Palma e Giacomo Antonio Polzanelli \nscultori, Agostino Ghirlanda pittore, e Pier Alessandro \nGuglielmi celebre maestro di musica nel secolo XVIII. – \nContemporanei del Guglielmi, e suoi concittadini, furono \nl’improvvisatore poeta latino Giovacchino Solviani e \nl’abate Gaspero Jacopetti. Quest’ultimo si diede a \npubblicamente istruire la gioventù massese nelle belle \nlettere, detta propriamente dei Derelitti, la quale al \nprincipio del secolo che cammina cangiò l’antico nome in \nquello di Accademia dell’Alpi Apuane, fino a che per \nsovrana approvazione nel 1814 fu rigenerata sotto titolo \nde’Rinnovati. \n \n\nCOMUNITA’ DI MASSA DUCALE \n \nLa superficie territoriale di questa comunità, \ncoerentemente alle operazioni geometriche intraprese dal \n1821 al 1824 per il catasto di questo ducato, risulto di \npertiche metriche 90997,73 equivalenti a 90997,730 \nectari. Dalla qual misura sono da detrarsi 2880,95 \npertiche, pari a 2880,950 ectari di suolo non imponibile, \nperché occupato da corsi d’acqua e da strade. In cotesta \nsuperficie territoriale stanziava nel 1832 una popolazione \ndi 11592 abitanti, che in proporzione media corrisponde a \n473 persone per ogni miglio quadrato geografico. \nConfina con sei comunità, e da un lato con il mare. \nQuest’ultimo bagna il littorale di Massa per una linea di \nquasi 5 miglia toscane, ed ha dal lato di ponente e \nmaestrale la Comunità di Carrara, dal lato di settentrione, \nmediante il giogo dell’Alpe Apuana, trovasi a contatto \ncon il territorio comunitario di Fivizzano spettante al \ngranducato di Toscana, cui sottentra dal lato di grecale la \nComunità di Vagli della Garfagnana Estense,quindi dal \nlato di levante ha di fronte il territorio granducale della \nComunità di Seravezza, poi quello lucchese di \nMontignoso, e con quest’ultimo la Comunità di Massa si \naccompagna verso la direzione scirocco fino al lido del \nmare. \nCirca due terzi del territorio comunitativo di Massa \nappartengono ai contrafforti che scendono dall’Alpe \nApuana, a partire dal giogo occidentale del Monte \nAltissimo e di là per quello della Tambura sino al tizzo del \nMonte Sagro , questo a settentrione, quello a grecale di \n\nMassa; cosicché il Monte Tambura posto tra il Sagro e \nl’Altissimo , forma spalliera al territorio masses e. Una sua \nprominenza (la Penna di Sombra), determinata \ntrigonometricamente dal Professore P, Giovanni Inghirami \ndelle Scuole pie di Firenze, fu trovata a 3027 braccia \nfiorentine sopra il livello del mare mediterraneo, mentre \nun’altra sommità della Tambura medesima, \ntrigonometricamente misurata dal Professore lucchese P, \nMichele Bertini, fu riscontrata all’altezza di 3203, braccia \nlucchesi equivalenti a circa 3311 braccia fiorentine sopra \nil livello dello stesso mare. \nPochi sono i corsi d’acqua che bagnano il territorio \nmassese meritevoli di menzione, se si eccettua quello che \ndalla freschezza e limpidezza delle sue acque porta il \nnome di Frigido. – (Vedere il suo Articolo) \nFra le strade rotabili che attraversano il territorio di Massa \nhavvi la Reale postale di Genova che viene da Pietrasanta \ne conduce all’Avenza per due direzioni, una per la \npianura, e l’altra per il monte, La prima, che è l’antica \npostale, si dirige all’occidente; la seconda, che è la \nmoderna, s’incammina a settentrione-maestrale di massa. \nVi è una terza strada più vetusta di tutte e più vicina al \nlido, stata già consolare, e questa perché era selciata, si \nappella tuttora della Selce, ed anche strada Francesca e \nRomea per essere stata frequentata nel medio evo dai \nFrancesi e dal maggior numero degli oltramontani che \nvarcavano l’appennino della Cisa sopra Pontremoli, donde \nscendevano in Toscana per recarsi a Roma. Cotesta strada \ncorrisponde in parte a quella che apri fra Pisa e Luni il \nproconsole Emilio Scauro. – Vedere VIA EMILIA DI \nSCAURO. \nUna quarta strada più montuosa e impraticabile nella \nfredda stagione è quella che rimonta da Massa verso le \nsorgenti del Frigido e quindi salendo il ripido ed elevato \nmonte della Tambura, scende per la sua schiena a Castel \nnuovo di Garfagnana. La qual via verso la metà del secolo \nXVIII fu tagliata dall’ingegnere Domenico Vandelli per \nordine di Francesco III duca di Modena. – Vedere ALPE \nAPUANA. \nCirca i confini tra Massa e Montignoso, sebbene questi \npiù volte dassero motivo a controverse e a sentenze di \narbitri fra i governi di Massa e di Lucca, essi furono \ndeterminati, forse per la prima volta, nell’anno 1406 per \nordine di Paolo Guinigi, allorché governava l’uno e l’altro \npaese a nome della Repubblica di Lucca; nella stessa guisa \nche dal Guinigi fu contemporaneamente ordinata la \nconfinazione fra i territorii di Massa e Carrara. I termini \nfra questi due ultimi paesi cominciano dallo sprone \norientale del Monte Sagro , donde inoltrandosi sui poggi di \nColonnata e di Alpe Bassa corrono lungo la schiena del \nMonte Brugiana , da cui declinano verso la sua pendice \noccidentale fino sotto al varco della Foce. – Costà \nprolungandosi nella direzione di ostro-libeccio passano sul \ncrine dei colli vitiferi che distendonsi fino alle più umili \ncolline di Codepino e di Monte Libero, le quali si \navvallano terminando nella pianura mezzo miglio a \nlevante di Avenza. Costà le due comunità attraversano \ninsieme l’antica strada postale, quasi un miglio innanzi di \narrivare sulla riva del mare. \nIn quanto ai confini fra il territorio di Massa e quello \ngranducale della Lunigiana, nell’Articolo FORNO \naccennai una lettera di Niccolò Macchiavelli segretario del \n\n\n\ngonfaloniere Pier Soderini in data del 5 marzo 1512, \ncorrispondente al marzo del 1513 stile comune, nella \nquale lettera si fa menzione di una controversia fra la \npopolazione del villaggio del Forno, distretto di Massa e \nquella del villaggio di Vinca, nella giurisdizione e \nvicariato della Repubblica Fiorentina di Fivizzano, al cui \ngiusdicente la lettera fu diretta. Trattasi in essa delle \nvertenze insorte fra i due popoli limitrofi per cagione di \npascoli sopra un monte, chiamato l’Alpe Rotaja . \nDovendo dire della struttura fisica nella parte montuosa di \nquesta contrada, richiamerò il mio lettore a quanto fu \naccennato su tale rapporto agli articoli ALPE APUANA e \nCARRARA, cui solamente aggiungerò: qualmente il \nfianco del monte della Tambura massese, scendendo \nverso occidente, si dirama pei contrafforti dell’Alpe \nBassa , e della Brugiana, mentre altri gioghi verso levante \nsi collegano col marmoreo monte Altissimo. Esso dal lato \ndi ostro-scirocco spinge i suoi sproni verso i poggi di \nAntona, di Altagnana, sino al così detto Colletto di Massa. \nI quali contrafforti nella parte più interna offrono una \nstruttura massiccia consistente per lo più in una calcarea \ngranosa di aspetto marmoreo più o meno ricco di silice, \nmentre nella parte inferiore dell’Alpe Bassa e della \nBrugiana sottentrano i steaschisti, i micaschisti e una \ncalcarea traslucida, e semigranosa, di tinta grigio-fumo \nche rassembra al Raukalk dei tedeschi, e talvolta a una \nbreccia variegata da vene e la filoni ferroginosi; le quali \ndue rocce non di rado si addossano a uno schisto argilloso \nlucente, e talora questo vedesi alterante con quella. \nQuindi, se io non erro, la struttura geognostica di codesta \nsezione dell’Alpe Apuana ne richiama alla costituzione \nfisica dei monti stati visitati e descritti da De Buch nei \ncontorni di Hoff, nel paese di Bareuth, nell’Haarz, \nnell’Ergeberg presso Cristiania e in altre contrade \ndell’Allemagna e della Norvegia. Imperocché colà le \nrocce steaschistose e calcaree granose furono trovate \ngiacere in maniera molto analoga a quelle che rivestono la \nvallecola superiore del Frigido fra l’Alpe Bassa e la \nBrugiana, Se non che lo schisto talcoso di quest’ ultima \nlocalità a luoghi prende l’aspetto dello schisto ardesia, \nmentre in qualche altro sito presenta l’aspetto del \nmicaschisto, talvolta del gneis, e a mano a mano che si \nscende verso le inferiori pendici di quell’Alpe, alli schisti \nmedesimi sottentrano le rocce calcareo-silicee \nsedimentarie, (macigno) e il Raukalk , ossia la calcarea \ncellulosa con quella brecciata. \nA ben ponderare la disposizione geognostica di cotesta \nparte di Alpe Apuana non fia difficile accorgersi, che le \nrocce frammentarie, e siliceo calcaree delle pendici \nmeridionali dei contrafforti che scendono a settentrione e \nmaestro di Massa, appoggiansi quasi costantemente allo \nschisto ardesiaco, o allo steachisto, e talvolta anche al \nmicaschisto, le quali rocce sembrano giacere fra la \ncalcarea semigranosa e quella saccaroide, o marmo \nbianco. Di quest’ ultimo fenomeno si incontrano esempii \nsul dorso del monte Brugiana, e alla base orientale \ndell’Alpe Bassa nel canale di Caglieglia sulla destra del \nFrigido. \nIl celebre naturalista testé nominato traversando la valle di \nLier da Bargeneass a Cristiania, osservò presso la base \ndella collina appellata del Paradiso un granito rosso, che \nDe Buch classificò fra le rocce di transizione, in cui la \n\nmica nera e brillante andava aumentando a proporzione \nche egli saliva verso la sommità del monte, dove il granito \nscomparve per tutta quella cima, né gli si affacciò intorno \naltro che un marmo bianco a piccola grana. Quantunque, \nsoggiunse De Buch, sia molto difficile di assicurarsi del \nrapporto fra le suddette due rocce differentissime fra loro, \npure non si saprebbe giudicare che il marmo non fosse \nsovrapposto al granito, talché egli fu tentato a credere \nessere quella calcarea subordinata allo schisto micaceo, e \nquesto alla pietra calcarea nera e compatta, la quale ivi \nsuole alternare con strati di schisto argilloso; due rocce \ncostituenti l’ossatura delle colline di Cristiania. (L. DE \nBUCH,Voyage en Norvege et en Laponie. T. I. Chapr. \nIII.) \nDalle osservazioni posteriormente fatte nel Tirolo dal \nconte Marzari-Pencati, e quindi rettificate da Humboldt, \ndallo stesso De Buch e da altri geologi, risulterebbe che \nalla cascata di Canzocoli nel Tirolo italiano il granito, \nsebbene apparisca appoggiato immediatamente alla \ncalcarea granoso-silicea, pure seguitando a percorrere il \nlimite di contatto fra esso e la calcarea sino alla cima \ntagliata quasi a picco del monte Predazzo , lo stesso De \nBuch avvicinandosi alla sua sommità, trovò, che la \ncalcarea granosa costassù riposava immediatamente e per \nlunghissimo tratto sopra i granito. Donde egli concluse, \nche il fenomeno del Tirolo (dicasi lo stesso relativamente \ndella nostra Alpe Apuana) è un fenomeno di \nsollevamento, in forza del quale quel gruppo di monti si è \nalzato eminentemente in forme frastagliate, acute e \nbizzarre, nel tempo che il terreno sedimentario, dal quale \nin origine tali monti erano formati, fu ridotto per la \nmaggior parte in masse calcaree e schistose, lucenti e \ncristalline. \nI filoni metalliferi che potrebbero aver contribuito a \nprodurre cotesto fenomeno, injettandosi dal sotto dal sotto \nin su fra gli spacchidelle rocce massicce dell’Alpe Apuana \nmassese, quantunque non si mostrino di rado alla \nsuperficie del suolo, nondimeno non mancano costà molte \npiccole diramazioni di ferro magnetico, di ferro oligisto, \neccetera specialmente nelle così dette madri-macchie che \nattraversano i marmi bianchi statuarii, ed anche in altre \nrocce steaschistose che alla regione dei marmi più \ndappresso si avvicinano. \nPotrebbe, per esempio, contemplarsi fra codesti filoni \nquello di ferro lenticolare, che sembra penetrato di sotto \nalli schisti sul fianco meridionale del Monte Brugiana , \nmonte che può riguardarsi, come dissi, un contrafforte \ndell’Alpe Bassa , e che forma una specie di antemurale alle \nrupi marmoree del Sagro e della Tambura , antemurale che \nstende le sue fiancate fra le sorgenti del Frigido massese, \ne quelle dell’Avenza carrarese. Anche sulla sommità della \nBrugiana , in vicinanza dello schisto ardesia si presentano \ndelle venule di solfuro di ferro incassate in una roccia \nsilicio-calcarea semicristallina. \nCosì nell’avvicinarsi alla sommità della Tambura, per la \nvia alpestre che conduce da Massa a Castelnuovo di \nGarfagnana, il professore Paolo Savi esaminando la natura \ndi alcune masse nerastre sporgenti da quelle rupi \nmarmoree, vide che esse consistevano in altrettante testate \ndi filoni di ferro oligisto, cui serviva di matrice una \ncalcarea molto più saccaroide di quella che da tali masse \ntrovasi discosta. (Lettera del Professore Paolo Savi nel \n\n\n\nNuovo Giornale de’letterati di Pisa N°. LXIII.) \nSul fianco occidentale dello stesso Monte Brugiana si \nscuopre per qualche tratto una parte della sua struttura \nconsistente in una calcarea fetida, semicristallina e \ncavernosa, divisa in grandi spacchi ripieni di terra ocracea \ne di spato cristallino color d’ ambra gialla. \nAlla calcarea fetida e cavernosa della Brugiana sottentra \npiù in basso, nei contorni del villaggio di Mirteto, la \ncalcarea arenaria stratiforme e marnosa, a piè della quale \nbene spesso si appoggiano banchi altissimi di ciottoli e di \nghiaje, ora sciolti, ora cementati da un sugo calcareo \nferruginoso. Cotesti banchi di ghiaja e di ciottoli \ncuoprono per un’ altezza considerabile il piano immediato \nalle ultime colline, e che a guisa di margine stendesi, \ncome dissi, per circa un miglio dal piè del Colletto di \nMassa sino alla inferiore pianura che confina col litorale. \nAll’Articolo FRIGIDO accennai dell’origine e andamento \ndi questa fiumana, la quale scende dalla base marmorea \ndella Tambura presso il casale alpestre di Resceto. Da \nquesto luogo prende il nomignolo la prima sezione della \nfiumana che attraversa le rupi marmoree sino al Forno. \nCostà il Resceto si accoppia alle fresche polle che \nsgorgano in mezzo al letto del Frigido; sicché in tal guisa \narricchita la fiumana, abbandona il primo nome pel quello \nche meglio le conviene di Frigido .Di costà scende \nspumante balzando fra le rupi ora di steaschisto, che \ntalvolta precipitando di balzo in balzo fra la calcarea \nsemigranosa e brecciata, trascina seco enormi massi di \npietra, finché in mezzo a grossi ciottoli la fiu mana \nincassata trapassa sotto un alto ponte a levante del \nsubborgo settentrionale di Massa, al di sotto del quale è \ncavalcata dal nuovo ponte marmoreo lungo la strada \npostale. Poco al di là di cotesto passaggio la valle si \ndilata, e il Frigido libero si avanza nella inclinata pianura \nmassese, dove attraversa due altri ponti, il primo lungo la \nstrada postale vecchia, l’ultimo lungo la via Francesca. \nDi sotto a quest’ ultimo ponte, nel luogo detto i Tinelli , le \nacque del Frigido , massimamente nell’asciutta stagione, \nsi perdono nel seno di un ammasso immenso di sassi \ntrascinati fino costà dalle sue acque, le quali \napprofondandosi, penetrano nelle caverne sotterranee per \nriaffacciarsi fra i greti dell’alveo un terzo di miglia prima \ndi arrivare sulla spiaggia arenosa di Massa: spiaggia resa \ncostantemente umida dalle sue infiltrazioni, e fertile di \nmeloni, di cipolle e di erbaggi saporitissimi. \nIn quanto al rapporto delle produzioni del suolo, il \nterritorio montuoso della Comunità di Massa ducale, nei \nluoghi più eminenti presentasi sottoforma di balze ripide, \nacuminate, e quasi nude di vegetazione, talché quei \nburroni per la maggior parte dell’anno sono conserve di \nneve. A proporzione che si discende da quell’erta \ngiogana, e che l’Alpe si dirama ne’subalterni contrafforti, \nveggonsi le loro pendici ricoprirsi di una sottile crosta di \nmarna giallo-rossastra proveniente dalla naturale \ndecomposizione delle sovrastanti masse calcaree stritolate \ndall’azione dell’acqua, del calorico, e dal terriccio delle \npoche piante alpine. – Ivi trovano alimento le piante di \nfaggete, i carpini, i quercioli eccetera cui succedono più in \nbasso selve di rigogliosi castagni, fino a che intorno ai \nfianchi meridionali dei colli e delle inferiori colline \nmarnoso-silicee, tanto alla sinistra, quanto alla destra del \nFrigido, vegetano e fruttificano gli olivi e le viti disposte \n\na terrazze, nei di cui angusti ripiani si praticano piccole \nseminagioni con piante di alberi fruttiferi e di agrumi; dei \nquali ultimi in special modo abbondano i campi e i \ngiardini nei contorni di Massa, e persino nella piazza \nmaggiore della città. \nAmmirabile è il contrasto che fa questa sorta di frutti \ndelicati e di vigorosa vegetazione con le piante alpestri e \ncon la ripida mole montuosa che ad essi sovrasta. \nComecchè le produzioni agrarie del territorio di Massa \ngeneralmente non bastino a supplire al consumo della \npopolazione, ed in special modo al raccolto delle \ngranaglie, stante la poca estensione della sua pianura, con \ntuttociò riparano in qualche modo a cotanta deficienza le \ncastagne, l’olio, il vino, gli aranci, i limoni, le cipolle ed \naltri frutti, fra i quali per fragranza e sapore pregiatissimi \nsono i meloni della marina massese. \nPochi animali da frutto, oltre quelli necessarj al lavoro, si \nnutriscono nel territorio di Massa, sicché la maggior parte \ndelle bestie bovine, pecorine, eccetera viene introdotta \ndalla Lombardia e dalla Garfagnana. \nIl mare davanti a Massa potrebbe fornire al suo mercato \nmolti pesci, ma anche questi vi si recano dalla marina di \nViareggio, dalle pescaujole di Lerici e dal Lago di Porta. \nSquisitissime, ma insufficienti alle mense, sono le delicate \ntrote ed anguille che si nutriscono e si propagano nel \nsassoso letto della fiumana del Frigido. \nFra le industrie Massa conta diverse fabbriche di conce di \npelli, di cappelli di pelo e di tintorie. Molti edifizii sono \nmossi dalle acque del Frigido, sia in mulini, sia in frantoj, \nsia in seghe eccetera. – L’arte di lavorare i marmi che \ncavansi dai fianchi orientali dell’Alpe Bassa , due miglia \nappena lungi dalla città comincia a prender piede anche in \nMassa, dove veggonsi aumentare poco a poco le officine \ndi scultori, intagliatori e scalpellini. – Finora però gli \nartisti più numerosi nella classe del minuto popolo, ed \nanche nel contado massese, sono fra gli uomini i cappellai \ne i calzolai, fra le donne delle ville molte tessitore di tele \nin filo, in mezzalana, in canapa, in cotone eccetera. \n \nQUADRO della Popolazione della Comunità di MASSA \nDUCALE nel 1832. \n \n- nome del luogo: Altagnana, titolo della chiesa: SS. \nAnnunziata (Rettoria), diocesi cui appartiene: Massa \nDucale (già di Luni-Sarzana), abitanti anno 1832 n° 204 \n- nome del luogo: Antona con le sue succursali, titolo \ndella chiesa: S. Gemignano (Prepositura con due chiese \ncappellanie), diocesi cui appartiene: Massa Ducale (già di \nLuni-Sarzana), abitanti anno 1832 n° 1195 \n- nome del luogo: Forno o Rocca Frigida, titolo della \nchiesa: S. Pietro (Rettoria), diocesi cui appartiene: Massa \nDucale (già di Luni-Sarzana), abitanti anno 1832 n° 789 \n- nome del luogo: MASSA CITTA’ coi sobborghi e \nMassa vecchia, titolo della chiesa: Cattedrale con cinque \nchiese succursali, diocesi cui appartiene: Massa Ducale \n(già di Luni-Sarzana), abitanti anno 1832 n° 6600 \n- nome del luogo: Mirteto con le sue succursali, titolo \ndella chiesa: S. Vitale (Pieve con due chiese cappellanie), \ndiocesi cui appartiene: Massa Ducale (già di Luni-\nSarzana), abitanti anno 1832 n° 2804 \n- Totale abitanti n° 11592 \n \n\n\n\nDUCATO DI MASSA E CARRARA \n \nQuesti due paesi, o piuttosto queste due comunità sono \ncomprese nella Toscana occidentale, fra il grado 27° 41’, \ne 27° 51’ di longitudine e il grado 43° 59’ e 44° 7’ di \nlatitudine e confinano, a levante col Pietrasantino e con \nMontignoso, a ponente con Fosdinovo e Sarzana, a \nsettentrione mediante il crine dell’Alpe Apuana con il \nFivizzanese e la Garfagnana alta, a ostro-libeccio con il \nMar Mediterraneo. – Massa e Carrara costituirono altre \nvolte due vicarie separate, dipendenti talora da un solo \ngoverno, tal altra fiata dominata da padroni parziali sotto \ntitolo diverso. Avvegnachè Massa Lunense in origine fu \ndominata dai marchesi, talché per distinguerla da altri \nluoghi omonimi fu detta Massa del Marchese. In seguito \n(anno 1568) essa fu eretta in principato, e infine, nel \n1663, in ducato. – Al contrario Carrara intorno al mille fu \ndagl’Imperatori concessa e quindi confermata in feudo col \nsuo territorio ai vescovi di Luni, più tardi fu dominata, ora \ndai Pisani, ora dai Lucchesi, talvolta dai Visconti di \nMilano; finché ceduta ai Campofregosi di Genova fu da \nquesti eretta in signoria. Acquistata poi dai marchesi \nCybo Malaspina di Massa, fu dichiarata capoluogo di \nmarchesato, poi di principato fino a che sotto l’attuale suo \nprincipe, il. Duca Francesco IV di Modena, Carrara è stata \ncontemplata come un solo ducato con quello di Massa; \nper quanto quest’ ultima città serva di residenza alle \nprimarie autorità governative, giuridiche, politiche, \nfinanziere e militari. \nDal seguente prospetto territoriale delle due comunità \ncostituenti il Ducato di Massa e Carrara può rilevarsi la \nsuperficie respettiva in confronto della loro rendita \nfondiaria, e delle singole popolazioni di ciascuna sezione \nche costituivano dall’anno 1832 le due comunità, siccome \napparisce dai documenti civili e specialmente del catasto \ncon la rendita propria delle respettive sezioni. Il qual \ncatasto fu ordinato dalla duchessa Maria Beatrice con \neditto del 30 maggio 1820, e quindi con suo motuproprio \ndel 27 novembre 1824 fu messo in attività. \nVolendo contemplare nelle seguenti tabelle separatamente \nle due comunità dello stesso ducato, resulta. 1°. Che la \nsuperficie del territorio comunitativo di Massa fu trovata \ndi 90997,73 pertiche metriche, equivalente ciascuna \npertica a mille metri quadrati, la superficie territoriale \ncorrisponde a miglia toscane quadrate 33,335 pari a \nmiglia geografiche 26,535, compresi 2880,960 metri \nquadrati (circa 2/4 di miglio). In cotesta superficie \nterritoriale di miglia 26,535 nell’anno 1833 esisteva una \npopolazione di 11592 abitanti, nella proporzione media di \n437 abitanti per ogni miglio geografico, ossia di 348 \nabitanti per ogni miglio quadrato toscano. 2°. Che la \nsuperficie territoriale della Comunità di Carrara essendo \ndi pertiche metriche 69721,56 pari a miglia geografiche \n20 e 1/3; e trovandovisi una popolazione di 11517 \nabitanti, viene questa a corrispondere ragguagliatamente a \n566 abitanti per ogni miglio quadrato toscano. 3°. Che il \nDucato di massa e Carrara in complesso ha una superficie \nterritoriale di 160719,290 metri quadrati, equivalenti a \n46,855 miglia quadrate geografiche, pari a miglia \nquadrate toscane 58,855. 4°. Che la medesima superficie a \nquell’anno dava una rendita fondiaria di franchi ossiano \nlire italiane 521569,43. Finalmente 5°. Che calcolata nel \n\nsuo totale la superficie territoriale delle due comunità di \nMassa e Carra ra in confronto alla popolazione che vi \nesisteva nel 1832, presa la media proporzionale, \ncorrisponderebbe a 394 individui per ogni miglio quadrato \ntoscano. \n \nQUADRO della superficie territoriale della Comunità di \nMASSA DUCALE, sua rendita fondiaria e popolazione \nrispettiva nell’anno 1832. \n \n- nome della sezione catastale: 1. Altagnana e Pariana \nluogo della chiesa parrocchiale: Altagnana, parrocchia \nsuperficie territoriale in metri quadrati: imponibile \n7807,710 – Acque e Strade 194,870 \nrendita fondiaria in Franchi: 15875.61 \n- nome della sezione catastale: 2. Antona \nluogo della chiesa parrocchiale: Antona, parrocchia \nsuperficie territoriale in metri quadrati: imponibile \n10459,990 – Acque e Strade 266,320 \nrendita fondiaria in Franchi: 6735.20 \n- nome della sezione catastale: 3. Canevara, Caglieglia e \nCasette \nluogo della chiesa parrocchiale: comprese nella parrocchia \ndi Antona \nsuperficie territoriale in metri quadrati: imponibile \n4173,920 – Acque e Strade 107,790 \nrendita fondiaria in Franchi: 4223.52 \n- nome della sezione catastale: 4. Castagnola, Ortola e \nVia Molinara \nluogo della chiesa parrocchiale: comprese nella parrocchia \ndi Antona \nsuperficie territoriale in metri quadrati: imponibile \n7462,660 – Acque e Strade 287,110 \nrendita fondiaria in Franchi: 58576.70 \n- nome della sezione catastale: 5. Forno o Rocca Frigida \nluogo della chiesa parrocchiale: Forno, parrocchia \nsuperficie territoriale in metri quadrati: imponibile \n13966,030 – Acque e Strade 339,040 \nrendita fondiaria in Franchi: 4023.52 \n- nome della sezione catastale: 6. Casania con Gronda, \nGuadine e Redicesi \nluogo della chiesa parrocchiale: comprese nella parrocchia \ndi Forno \nsuperficie territoriale in metri quadrati: imponibile \n7831,860 – Acque e Strade 274,350 \nrendita fondiaria in Franchi: 2571.60 \n- nome della sezione catastale: 7. Resceto con Serretta \nluogo della chiesa parrocchiale: comprese nella parrocchia \ndi Forno \nsuperficie territoriale in metri quadrati: imponibile \n6106,300 – Acque e Strade 212,950 \nrendita fondiaria in Franchi: 652.99 \n- nome della sezione catastale: 8. MASSA CITTA’ e \nMASSA VECCHIA \nluogo della chiesa parrocchiale: Massa, S. Francesco, \nCattedrale con sei succursali \nsuperficie territoriale in metri quadrati: imponibile \n149,350 – Acque e Strade 41,490 \nrendita fondiaria in Franchi: 23900.21 \n- nome della sezione catastale: 9. Turano con Prada, \nVolparo e Cervara \nluogo della chiesa parrocchiale: succursali della Chiesa \n\n\n\nmaggiore di Massa \nsuperficie territoriale in metri quadrati: imponibile \n13580,890 – Acque e Strade 212,950 \nrendita fondiaria in Franchi: 638.950 \n- nome della sezione catastale: 10. Volpignano Sopra la \nRocca, Ponte e Colle \nluogo della chiesa parrocchiale: succursali della Chiesa \nmaggiore di Massa \nsuperficie territoriale in metri quadrati: imponibile \n1556,500 – Acque e Strade 96,270 \nrendita fondiaria in Franchi: 25923.81 \n- nome della sezione catastale: 11. Mirteto \nluogo della chiesa parrocchiale: Mirteto, pieve \nsuperficie territoriale in metri quadrati: imponibile \n10898,890 – Acque e Strade 308,930 \nrendita fondiaria in Franchi: 45024.72 \n- nome della sezione catastale: 12. Bergiola Maggiore, \nBardana, Lavacchio, Ripa e Castagnetola \nluogo della chiesa parrocchiale: S. Giorgio di Bergiola e \nSS. Annunziata a Lavacchio, succursali del Mirteto \nsuperficie territoriale in metri quadrati: imponibile \n4122,680 – Acque e Strade 112,880 \nrendita fondiaria in Franchi: 11561.33 \n- Totale superficie territoriale in metri quadrati: \n90997,730 \n- Totale rendita fondiaria in Franchi: 277828.62 \n \nSuperficie in miglia quadrate geografiche e Popolazione \n \n- Altagnana e Pariana (1) \nsuperficie: 2 e 1/3 circa, popolazione: 204 \n- Antona (2) con Canevara, Caglieglia e Casette(3) e \nCastagnola, Ortola e Via Molinara (4) \nsuperficie: 6 e 13/20, popolazione: 1195 \n- Forno o Rocca Frigida (5) con Casania, Gronda, \nGuadine e Redicesi (6) e Resceto e Serretta (7) \nsuperficie: 8 e 1/8, popolazione: 789 \n- MASSA CITTA’ e MASSA VECCHIA (8), \nTurano,Prada, Volparo e Cervara (9) e Volpignano \nSopra la Rocca, Ponte e Colle (10) \nsuperficie: 4 e 5/8 circa (solo la sezione di Massa città e \nMassa vecchia 0 e 1/20 circa), popolazione: 6600 \n- Mirteto (11), Bergiola Maggiore, Bardana, Lavacchio, \nRipa e Castagnetola (12) \nsuperficie: 4 e 1/2 circa, popolazione: 2804 \n- Totale superficie in miglia quadrate geografiche: 26 e \n11/20 \n- Totale popolazione delle sezioni catastali: 11592\n\nQUADRO della superficie territoriale della Comunità di  CARRARA,\nsua rendita fondiaria e popolazione rispettiva  nell’anno 1832.\n- nome della sezione catastale:\n1. Avenza   luogo della chiesa parrocchiale: Avenza, S. Pietro  arcipretura  superficie territoriale in metri quadrati: 14529,760  superficie in miglia quadrate geografiche 4 e 1/4 circa   rendita fondiaria in Franchi: 104552.57  popolazione: 1910\n- nome della sezione catastale:\n2. Bedizzano   luogo della chiesa parrocchiale: Bedizzano, S. Genesio  arcipretura  superficie territoriale in metri quadrati: 2854,460  superficie in miglia quadrate geografiche 0 e 5/6 circa   rendita fondiaria in Franchi: 5862.97  popolazione: 754 (con la sezione n. 3 Bergiola Foscialina)  - nome della sezione catastale: 3. Bergiola Foscialina  luogo della chiesa parrocchiale: annessa di Bedizzano, S.  Genesio arcipretura  superficie territoriale in metri quadrati: 1634,150  superficie in miglia quadrate geografiche 0 e 13/40 circa   rendita fondiaria in Franchi: 1826.23  popolazione: 754 (con la sezione n. 2 Bedizzano)  - nome della sezione catastale: 4. CARRARA città  luogo della chiesa parrocchiale: Carrara, S. Andrea  insigne collegiata  superficie territoriale in metri quadrati: 106,470  superficie in miglia quadrate geografiche 0 e 1/32 circa   rendita fondiaria in Franchi: 31611.00  popolazione: 5063 (con la sezione n. 5 adiacenze di  Carrara)  - nome della sezione catastale: 5. Adiacenze di Carrara   luogo della chiesa parrocchiale: annesso della di S.  Andrea a Carrara  superficie territoriale in metri quadrati: 7045,560  superficie in miglia quadrate geografiche 2 e 1/19 circa   rendita fondiaria in Franchi: 41247.51  popolazione: 5063 (con la sezione n. 4 Carrara città)  - nome della sezione catastale: 6. Castel Poggio  luogo della chiesa parrocchiale: Castelpoggio, Natività di  Maria, rettoria  superficie territoriale in metri quadrati: 6382,170  superficie in miglia quadrate geografiche 1 e 7/8 circa   rendita fondiaria in Franchi: 3945.78  popolazione: 331  - nome della sezione catastale: 7. Codena  luogo della chiesa parrocchiale: Codena, S. Antonio  Abate, rettoria  superficie territoriale in metri quadrati: 1477,090  superficie in miglia quadrate geografiche 0 e 3/7 circa   rendita fondiaria in Franchi: 4572.01  popolazione: 340  - nome della sezione catastale: 8. Colonnata  luogo della chiesa parrocchiale: Colonnata, S.  Bartolommeo, rettoria  superficie territoriale in metri quadrati: 5872,310  superficie in miglia quadrate geografiche 1 e 7/10 circa   rendita fondiaria in Franchi: 2356.81  popolazione: 210  - nome della sezione catastale: 9. Fontia  luogo della chiesa parrocchiale: Fontia, S. Niccolò,  rettoria  superficie territoriale in metri quadrati: 2326,570  superficie in miglia quadrate geografiche 0 e 2/3 circa   rendita fondiaria in Franchi: 7522.96  popolazione: 300  - nome della sezione catastale: 10. Fossola  luogo della chiesa parrocchiale: Fossola e Moneta, S.  Giovanni Battista, arcipretura  superficie territoriale in metri quadrati: 3533,450  superficie in miglia quadrate geografiche 1 e 1/33 circa   rendita fondiaria in Franchi: 17747.81     popolazione: 916  - nome della sezione catastale: 11. Gragnana  luogo della chiesa parrocchiale: Gragnana, S. Michele,  arcipretura  superficie territoriale in metri quadrati: 5752,150  superficie in miglia quadrate geografiche 1 e 2/3 circa   rendita fondiaria in Franchi: 7383.92  popolazione: 760 (con la sezione n. 12 Noceto)  - nome della sezione catastale: 12. Noceto  luogo della chiesa parrocchiale: succursale di S. Michele  a Gragnana  superficie territoriale in metri quadrati: 952,930  superficie in miglia quadrate geografiche 0 e 2/7 circa   rendita fondiaria in Franchi: 1083.58  popolazione: 760 (con la sezione n. 11 Gragnana)  - nome della sezione catastale: 13. Miseglia  luogo della chiesa parrocchiale: Miseglia, Spirito Santo,  rettoria  superficie territoriale in metri quadrati: 4278,260  superficie in miglia quadrate geografiche 1 e 1/4 circa   rendita fondiaria in Franchi: 4171.20  popolazione: 225  - nome della sezione catastale: 14. Sorgnano  luogo della chiesa parrocchiale: Sorgnano, Natività di  Maria, rettoria  superficie territoriale in metri quadrati: 2067,890  superficie in miglia quadrate geografiche 0 e 6/10 circa   rendita fondiaria in Franchi: 3376.12  popolazione: 208  - nome della sezione catastale: 15. Torano  luogo della chiesa parrocchiale: Torano, S. Maria  Assunta, rettoria  superficie territoriale in metri quadrati: 10908,340  superficie in miglia quadrate geografiche 3 e 11/60 circa   rendita fondiaria in Franchi: 6481.34  popolazione: 500    - Totale superficie territoriale in metri quadrati:  69721,560  - Totale superficie in miglia quadrate geografiche: 20,330  - Totale rendita fondiaria in Franchi: 243741.81  - Totale popolazione delle sezioni catastali: 11517     DIOCESI DI MASSA DUCALE    La duchessa Maria Teresa Cybo sino dalla metà del  secolo decorso esternò il progetto di erigere in cattedrale  la chiesa collegiata abaziale di Massa: e già l’imperatore  Francesco I, volendo secondare le pietose istanze di  quella principessa, le spedì un diploma nel 16 agosto  1757, col quale le concedeva facoltà di assegnare alla  nuova mensa vescovile 1200 fiorini sopra i beni feudali.  Ma circostanze impreviste si opposero all’effettuazione  del meditato progetto; progetto che fu rimesso in campo  dall’augusta figlia dopo la ripristinazione.Allora l’affare  fu preso a disamina dai pontefici Pio VII e Leone XII ad  istanza della duchessa Maria Beatrice e dell’arciduca  Francesco IV di lei figlio, i quali finalmente videro  compiti i voti loro e quelli del popolo massese nell’anno  1823.  La bolla pontificia di Leone XII dichiara la chiesa di  Massa matrice, ed il nuovo vescovo suffraganeo   dell’arcivescovo (ERRATA: di Pisa) di Lucca; prescrive i  limiti della novella diocesi, dentro i quali nell’anno 1833  si contavano numero 133 parrocchie con fonte battesimale  compresevi due insigni collegiate, oltre varie chiese  cappellanie succursali. I quali popoli sono attualmente  sotto il dominio Estense posto di qua dall’Appennino, ad  eccezione della pieve di Montignoso che dipende dal duca  di Lucca. Una porzione delle chiese parrocchiali assegnate  alla cattedrale di Massa Ducale furono staccate dalla  diocesi lucchese, il restante da quella di Luni-Sarzana  nella guisa che apparisce dal seguente prospetto.    PROSPETTO delle Parrocchie assegnate alla DIOCESI  di MASSA DUCALE    -Provincia alla quale appartiene il popolo assegnato alla  Diocesi di Massa Ducale: nella LUNIGIANA già della  Diocesi di Luni-Sarzana - Comunità di Massa  SS. Pietro e Francesco, Cattedrale, già insigne collegiata  abaziale con 5 chiese succursali nei suburbj e 4 parrocchie  con fonte battesimale, oltre 7 cure succursali nel contado.  Stato politico da cui dipende: Ducato di Modena  Numero delle parrocchie: 5  -Provincia alla quale appartiene il popolo assegnato alla  Diocesi di Massa Ducale: nella LUNIGIANA già della  Diocesi di Luni-Sarzana - Comunità di Carrara  S. Andrea, insigne collegiata con 11 parrocchie nel suo  contado fornite di fonte battesimale, oltre 7 cure succursali  nel contado.  Stato politico da cui dipende: Ducato di Modena  Numero delle parrocchie: 12  -Provincia alla quale appartiene il popolo assegnato alla  Diocesi di Massa Ducale: nella LUNIGIANA già della  Diocesi di Luni-Sarzana - Comunità di Montignoso  SS. Vito, Modesto e Crescenzio in Montignoso, pieve con  una cura succursale.  Stato politico da cui dipende: Ducato di Lucca  Numero delle parrocchie: 1  -Provincia alla quale appartiene il popolo assegnato alla  Diocesi di Massa Ducale: nella LUNIGIANA già della  Diocesi di Luni-Sarzana\n\n– Ex-feudo di Lunigiana \nFosdinovo , S. Remigio, prepositura con altre 10 \nparrocchie nella comunità e vicariato foraneo di \nFosdinovo. \nStato politico da cui dipende: Ducato di Modena \nNumero delle parrocchie: 11 \n-Provincia alla quale appartiene il popolo assegnato alla \nDiocesi di Massa Ducale: nella LUNIGIANA già della \nDiocesi di Luni-Sarzana – Ex-feudo di Lunigiana \nLicciana, S. Giacomo, prepositura con altre 7 parrocchie \nnel vicariato foraneo di Licciana. \nStato politico da cui dipende: Ducato di Modena \nNumero delle parrocchie: 8 \n-Provincia alla quale appartiene il popolo assegnato alla \nDiocesi di Massa Ducale: nella LUNIGIANA già della \nDiocesi di Luni-Sarzana – Ex-feudo di Lunigiana \nFiletto, SS. Giacomo e Filippo, prepositura con altre 10 \nparrocchie dipendenti dal vicariato di Filetto. \nStato politico da cui dipende: Ducato di Modena \nNumero delle parrocchie: 11 \n-Provincia alla quale appartiene il popolo assegnato alla \nDiocesi di Massa Ducale: nella LUNIGIANA già della \n\n\n\nDiocesi di Luni-Sarzana – Ex-feudo di Lunigiana \nGiovagallo, S. Michele, arcipretura con altre 11 \nparrocchie dipendenti dal vicariato suddetto. \nStato politico da cui dipende: Ducato di Modena \nNumero delle parrocchie: 12 \n-Provincia alla quale appartiene il popolo assegnato alla \nDiocesi di Massa Ducale: nella LUNIGIANA già della \nDiocesi di Luni-Sarzana – Ex-feudo di Lunigiana \nMulazzo , S. Niccolò, arcipretura con altre 5 parrocchie \nsotto il vicariato di Mulazzo. \nStato politico da cui dipende: Ducato di Modena \nNumero delle parrocchie: 6 \n- Somma delle chiese parrocchiali situate in Lunigiana, \nstaccate dalla Diocesi di Luni-Sarzana: 66 \n \n-Provincia alla quale appartiene il popolo assegnato alla \nDiocesi di Massa Ducale: nella GARFAGNANA ALTA \ngià della Diocesi di Luni-Sarzana \nS. Romano, S. Romano, prepositura con altre 8 parrocchie \ne una cura, comprese nel vicariato foraneo di S. Romano. \nStato politico da cui dipende: Ducato di Modena \nNumero delle parrocchie: 9 \n-Provincia alla quale appartiene il popolo assegnato alla \nDiocesi di Massa Ducale: nella GARFAGNANA ALTA \ngià della Diocesi di Luni-Sarzana \nPiazza , S. Pietro, pieve con altre 8 parrocchie e una cura \nsotto il vicariato medesimo. \nStato politico da cui dipende: Ducato di Modena \nNumero delle parrocchie: 9 \n-Provincia alla quale appartiene il popolo assegnato alla \nDiocesi di Massa Ducale: nella GARFAGNANA ALTA \ngià della Diocesi di Luni-Sarzana \nSillano, S. Bartolommeo, prepositura con 7 parrocchie e \nuna cura comprese nel vicariato di Sillano. \nStato politico da cui dipende: Ducato di Modena \nNumero delle parrocchie: 8 \n- Somma delle chiese staccate dalla Diocesi di Luni-\nSarzana nella Garfagnana alta: 26 \n \n-Provincia alla quale appartiene il popolo assegnato alla \nDiocesi di Massa Ducale: nella GARFAGNANA BASSA \ngià sotto la Diocesi e Contado di Lucca \nCastelnuovo, SS. Pietro e Paolo, pieve abaziale con altre \n12 parrocchie e 4 cure succursali comprese nello stesso \nvicariato foraneo. \nStato politico da cui dipende: Ducato di Modena \nNumero delle parrocchie: 13 \n-Provincia alla quale appartiene il popolo assegnato alla \nDiocesi di Massa Ducale: nella GARFAGNANA BASSA \ngià sotto la Diocesi e Contado di Lucca \nCastiglione, S. Pietro, prioria con altre 9 parrocchie e 2 \ncure succursali sotto il vicariato di Castiglione. \nStato politico da cui dipende: Ducato di Modena \nNumero delle parrocchie: 10 \n-Provincia alla quale appartiene il popolo assegnato alla \nDiocesi di Massa Ducale: nella GARFAGNANA BASSA \ngià sotto la Diocesi e Contado di Lucca \nCareggine, SS. Pietro e Paolo, pieve con altre 8 \nparrocchie e una cura succursale comprese nel vicariato \nmedesimo. \nStato politico da cui dipende: Ducato di Modena \nNumero delle parrocchie: 9 \n\n-Provincia alla quale appartiene il popolo assegnato alla \nDiocesi di Massa Ducale: nella GARFAGNANA BASSA \ngià sotto la Diocesi e Contado di Lucca \nTrassilico, S. Pietro, rettoria con altre 8 parrocchie e una \ncura comprese nel v icariato foraneo di Trassilico. \nStato politico da cui dipende: Ducato di Modena \nNumero delle parrocchie: 9 \n- Somma delle chiese parrocchiali staccate dalla Diocesi \ndi Lucca nella Garfagnana bassa: 41 \n \n- Somma totale delle parrocchie assegnate alla nuova \nDiocesi di Massa: 133.",
    "original_title": "MASSA DUCALE, o MASSA DI CARRARA",
    "page": 81,
    "slug": "massa-ducale-o-massa-di-carrara",
    "byte_offset": 486217
  },
  {
    "context": "nella Maremma toscana.",
    "title": "MASSA MARITTIMA, MASSA DI MAREMMA, e  talvolta anche MASSA VETERNENSE, MASSA  METALLIFERA",
    "body": "– Città \nvescovile fra la valle della Cornia e la vallecola della \nPecora, già capoluogo di una piccola repubblica, ora di un \nvicariato regio con una cancelleria comunitativa, la quale \nabbraccia anche la comunità di Roccastrada, e di \nGavorrano; nella Ruota e Compartimento di Grosseto. \nRisiede presso la cima meridionale di un poggio da tre \nparti, meno che da grecale isolato. – Si apre davanti a lei \ndal lato di ostro-libeccio spaziosa la vista del mare, mentre \ndalla parte di grecale il poggio su cui riposa la città si \naccoda mediante avvallamento ad uno sprone di quelli di \nPrata, Montieri e Gerfalco, i quali costituiscono il nodo, \ndonde si schiudono quattro valli. Due di queste percorrono \nuna porzione della Maremma massetana, quella cioè della \nCornia a ponente e l’altra della Bruna a levante, mentre \nnel rovescio della giogana medesima si aprono le valli \nmediterranee della Cecina e della Merse che serpeggiando \ndeclinano, la prima pel volterraneo, l’altra pel senese \ncontado. \nTrovasi Massa Marittima nel grado 28° 33’ longitudine e \n43° 3’ latitudine; circa 30 miglia a maestrale di Grosseto; \n38 a ostro di Volterra; 40 miglia a libeccio di Siena; \nintorno a 20 migli a grecale di Piombino, 24 a levante-\ngrecale della distrutta città di Populonia, e 12 in 13 miglia \na settentrione della spiaggia di Follonica. \nVolendo dare un esempio della situazione di Massa \nmarittima, niuno si presta meglio di quello esibito da \nGiovanni Targioni-Tozzetti, il quale assomigliò la sua \nposizione a quella di Fiesole, situata al pari di essa sopra \nun poggio da tre parti isolato. Sennonché questo di Massa \napparisce alquanto meno incavato e meno spazioso del \nfiesolano, non però meno alto; giacché dalle osservazioni \ntrigonometriche istituite dal chiarissimo Professore P. \nGiovanni Inghirami risulta, che la sommità del poggio di \nMassa, presa dalla torre della chiesa di San Pietro all’Orto \nin Città Nuova, è 729 braccia fiorentine sopra il livello del \nmare Mediterraneo, mentre la sommità del campanile \ndella cattedrale di Fiesole non è più alta di 562 braccia; e \nil prato del convento superiore, davanti al convento di San \nFrancesco di Fiesole, fu trovato dall’astronomo medesimo \n575 braccia sopra il livello del mare. \nRipeterò bensì col preaccennato Targioni che, se la città di \nFiesole cede a pochi luoghi della Toscana per l’amenità \ndel sito e per ola sua salubrità dell’aria, le cause dalle \nquali essa fu ridotta quasi al niente sono diverse da quelle \nche disertarono gli abitanti della città di Massa; in guisa \n\n\n\nche un secolo fa questa nera ridotta in tale misero stato da \nnon contemplare senza compassione e tristezza i residui \ndella sua antica magnificenza. \nDovendo io percorrere alcune sue vicende istoriche meno \nfavolose, dirò che se è cosa meno indubitata essere fino al \nterzo secolo esistito nella Toscana antica un paese di \nMassa Veternense dov’ ebbero i natali alcuni della \nfamiglia di Costantino, non abbiamo però documenti che \nstiano al favore della nostra Massa Marittima per \nconcederle tale onorificenza. Avvegnachè non bastano le \nnude parole dello scrittore Ammiano Marcellino il quale \nnel Libro XIV Capitolo XI delle sue istorie, discorrendo \ndella morte data a Gallo Cesare, (anno 315) disse che era \nnato apud Tuscos in Massa Veternensi patre Constantio, \nConstantini fratre Imperatoris, matreque Galla sorore \nRufini et Cerealis. \nGià nell’Articolo Massa e Cozzile furono rammentati \nmolti luoghi esistiti nel quinto secolo dell’E.V. sotto \nnome di Massa nella Toscana suburbicaria, e più che \naltrove nell’attuale provincia del Patrimonio di San Pietro, \ncome anche nel Lazio e nella Comarca di Roma; tostochè \ntrovansi in coteste parti quelle Masse, o tenute, nelle quali \nSan Gregorio Magno possedeva predii con oliveti da esso \nlui donati a San Pietro.Tali erano le Masse Victoriole, la \nMassa Trabaziana, la Massa Cesariana, la Massa \nStejana, la Massa Terziana, eccetera. \n Che però la Massa Veternense, patria di Gallo \nCesare,fosse nella Toscana suburbicaria piuttosto che \nnella Toscana reale, vi è ragione di crederlo in quanto che \nla matrona S. Mustiola, parente di Cesare Costanzo Cloro, \nsembra che abitasse,e forse che ella nascesse nel contado \ndi Tuscania. Infatti nella prima parte degli atti di S. Ireneo \ne S. Mustiola, scritta da S. Felice testimone \ncontemporaneo, si legge, che quei due cristiani sostennero \nil martirio in Civitate Tusciae,quae post ethnicismum \ncelebris fuit….ubi vigent orationes ejus usque in \npraesentem diem. – Sembrò frattanto al Tillemont che \nfosse stato omesso il nome della città, in cui i due santi \nfurono martirizzati da Turcio prefetto dell’Imperatore \nAureliano. – Pure qualora si voglia richiamare alla \nmemoria che Toscanella si rese celebre per tanti suoi \nmartiri,i quali confessarono la fede di Cristo sotto le più \ncrudeli persecuzioni;quando si consideri che cotesta era, \ned è una delle antiche città del Patrimonio di S. Pietro \nappellata Tuscana,Tuscania, ed anche Tuscia; quando si \nrichiami alla memoria la terza persecuzione sotto \nl’Imperatore Decio(anno 250), in cui molti cristiani \nfurono martirizzati in Tuscia, cioè in Toscanella, dove \nrisiedeva il prefetto di quell’Imperatore; (Vedere \nl’articolo COLONNA DI BURIANO,e il Martirologio \nromano); quando si rifletta,che la cattedrale di \nChiusi,dove si conserva il corpo di S. Mustiola, è dedicata \na S. Secondiano, una delle vittime illustri sacrificate a \nColonna presso la città di Tuscana; tostochè si osservi che \nil contado di Toscanella abbracciava anche il distretto di \nViterbo,io non saprei rivolgermi a cercare la Massa \nVeternensis patria di Gallo Cesare,e forse anche di S. \nMustiola,altrove dalla porzione della Toscana fra il \nTevere e il fiume Fiora. \n Che se il Massa Veternensis con poca variazione fu \ncangiato,o se realmente in origine era il Massa \nVeterbensis si aumenterebbero le ragioni a favore del \n\npaese di Viterbo,sapendo che quest’ultimo non solo era \ncompreso nella giurisdizione civile ed ecclesiastica di \nToscanella, ma che esso fino al secolo XI non fu più che \nun castello,e forse nei tempi anteriori una Massa o tenuta \nsignorile,checché ne dica il supposto decreto del re \nDesiderio,scoperto da Frate Annio,e in seguito (anno \n1728) ciò che fu scritto dall’abate Francesco Mariani nel \nsuo opuscolo De Etruria metropoli. \n Infatti in varie pergamene dei secoli VIII e \nIX,appartenute alla badia Amiatina, è rammentato Viterbo \nniente più che un semplice castello compreso nel contado \ne nell’ecclesiastica giurisdizione della città di Tuscania, o \nToscanella. –(ARCH. DIPL. FIOR. loc.cit.) \n Comunque sia,la cosa che non ammette dubbio si è,che \nViterbo divenne città sul cadere del secolo XI,quando da \nToscanella vi fu traslocata la sede vescovile,mentre Massa \ndi Maremma fino dal secolo ViIIera designata col \nvocabolo specifico di Marittima ,siccome con tale epiteto \nfu qualificata da un istrumento archetipo del mese di \nmarzo anno 738,rogato in Massa Maritiba. \n Il dotto antiquario Filippo Brunetti, il quale nella prima \nparte del suo Codice diplomatico (pagina 494)pubblicò \nquesta membrana dell’Arch. Dipl. Fior.,fu indotto in \nerrore, tostochè egli credé assegnare a Massa Marittima \nun’altra pergamena del gennajo 768, che conservasi \nnell’archivio medesimo,supponendola data in Civitate \nMassana, (ivi pagina 603 e seguenti).Lo che ammettendo \nper vero,si sarebbe dovuto per conseguenza concedere che \nMassa fosse salita all’onore di città,quando essa altro non \nera che una semplice borgata,o un villaggio.Cotesto \nriflesso mi spinse a ricorrere allo stesso Filippo Brunetti, \ndirettore di quell’Archivio, affinché volesse compiacersi \ndi esaminare meglio la citata membrana;tanto più che in \nquella trattavasi della collazione di una chiesa situata \npresso il fiume Marta nel contado di Toscanella, di \ngiuspatronato di un tal Ulmone, che ivi si dichiara nativo \ndel castello di Viterbo. \n Il detto Brunetti infatti con quella modestia ed urbanità \nche gli erano proprie volle riesaminare quella carta; e là \ndove egli aveva di prima giunta letto e copiato Actum in \nCivitate Massana, trovò che doveva leggersi più \nrettamente Actum in Civitate Tuscana, vale a dire nella \ntuttora esistente città di Toscanella. \n Dopo esposte le ragioni che mi obbligano a segregare il \npaese di Massa Veternense da questo di Massa marittima, \ndirò che tra le memorie istoriche finora conosciute, \nrelative a quest’ultima, la più antica è quella testé \nrammentata dell’anno 738. \n Se però non è certo che in Massa Marittima sin dall’anno \n842 fosse traslatata la sede vescovile di Populonia,e che \nMassa d’allora in poi prendesse titolo di città, come pensa \nl’anonimo A. di una sua storia MS., si può credere per \naltro che già lo fosse nel principio del secolo XI, tostochè \nallora la chiesa di S. Cerbone di Massa serviva di \ncattedrale ai vescovi populoniensi. Ne assicura di ciò una \nscrittura originale con la data di Massa del 16 marzo 1016, \nnella quale trattasi della vendita di alcuni pezzi di terra \nposti in vicinanza della Chiesa di S. Giusto,a confine con \naltri terreni della chiesa di S. Cerbone,la quale ivi si \nqualifica cattedrale di Massa. (ARCH. DIPL. SENESE, \nCarte della Comunità di Massa). \n Conviene pertanto avvertire, che cotesta diocesi \n\n\n\nconservava sempre l’antico titolo di populoniense, \nsiccome lo provano due istrumenti del monastero di S. \nGiustiniano di Falesia del I novembre 1022, e del 20 \nnovembre 1075, oltre una bolla di Gregorio VII a \nGuglielmo vescovo di Populonia, con la quale quel \npontefice dichiarò la diocesi populoniense sotto \nl’immediata protezione della sede apostolica, \nnell’occasione che le confermava gli antichi confini \ndiocesani.(Vedere l’Articolo seguente DIOCESI DI \nMASSA MARITTIMA). \n Peraltro poco tempo corse,dacchè fu introdotto l’uso \nd’intitolare Massano o Massese il vescovo di \nPopulonia.tale per esempio si qualifica in una carta del 26 \nsettembre 1115 pubblicata dal Muratori,nella quale è \nrammentato il Monsignore di S. Giustiniano suddetto \ncompreso in Episcopatu Massense in loco,ubi dicitur \nFalesia.Tale lo dichiarano due istrumenti inediti,che uno \ndel 16 marzo 1135,in cui la contrada e paese di \nPastorale,(una delle pievi perdute)i mulini di \nTeupascio e del re,la contrada di Valpiana ed altri luoghi \nlungo il fiume Cornia si dicono situati nel vescovado e \nterritorio di Massa;mentre in altro contratto del 19 \ndicembre 1150,rogato nella badia di S. Pietro a Monte \nVerdi,si dichiara questo monastero nel territorio di \nMassa,e non più come nei tempi andati nel contado di \nPopulonia. – (ARCH. cit. Carte della città di Massa). \n Inoltre aggiungerò, qualmente il vescovo Rolando in una \nbolla del Pontefice Onorio II dell’anno 1116 a favore \ndella primaziale di Pisa si sottoscrisse, Rolandus \nEpiscopus Massensis. – Finalmente a fare conoscere che \nla chiesa di S. Cerbone nel 1099 serviva di cattedrale \na’vescovi di Massa, lo testifica una donazione fatta in \ndetto anno dalla contessa Giulitta vedova del conte Ugo e \ndal suo figlio Conte Rodolfo a favore di Giovanni \nvescovo di Massa, cui le prenominate persone offrirono la \nmetà del loro castello di Tricasi situato nel distretto di \nMassa con tutte le sue pertinenze; la quale donazione \ndoveva trapassare nei vescovi suoi successori, qui in \npraedicta Ecclesia S. Cerbonis aedificata in loco Massae, \nper tempora ordinati fuerint….in Episcop. Popul. et \nMassetano. \n Dondechè ne conseguita, che Massa Marittima nel secolo \nXI senza alcun dubbio era divenuta residenza dei suoi \nvescovi, i quali in varii tempi ottennero dagl’Imperatori \nprivilegii e onorificienze tali da qualificarli signori di \nvarie castella e miniere di quel contado, come anche \nprincipi della stessa città di Massa. \n Infatti da una sentenza pronunziata in Pisa il 23 luglio \n1194 dai giudici della corte imp eriale di Arrigo VI a \nfavore di Martino vescovo Massano resulta, che la città di \nMassa col suo distretto e il castello (già episcopio di \nMonte Regis), furono restituiti a quel vescovo con tutti i \ndiritti principeschi, dei quali era stato poco innanzi \nspogliato da alcuni ministri dello stesso imperatore. \n Ventisei anni dopo al predetto Martino era succeduto nel \nprincipato ed episcopato di Massa il Vescovo Alberto,il \nquale in vista dei gravi debiti della sua mensa fu costretto \nnon solo di oppignorare il suo castello di Valli presso \nFollonica,ma ancora di qualificarsi debitore insieme ai \nconsoli e consiglieri di Massa della somma di 267 marche \nd’argento fino e puro di Massa dirimpetto ad una società \ndi negozianti. (ARCH. DIPL. SEN. Carta della città di \n\nMassa dell’8 febbrajo 1220). \n Nell’anno 1206,sotto il giorno 13 aprile,Guerrino di Neri \ndi Bernardino da Montepulciano si obbligò col sindaco del \nComune di Massa (Fabiano di Gualtieri) di servire questa \nrepubblica in qualità di contestabile con 25 cavalleggieri \narmati di coltello, spuntone, lancia, spada, targa, \ntavolaccio e provveduti di palafreno,con bandiera e \ntamburo,a patti di stare ai comandamenti del capitano del \npopolo e dei governatori di Massa,onde tenere a dovere e \narrestare i ribelli.Per la qual condotta fu stabilita la paga \nmensuale di lire 14 moneta senese per ciascun soldato,e di \nlire 28 al contestabile, a condizione di dovere il Comune \ndi Massa rimpiazzare e pagare i cavalli che fossero per \nmorire. Tre anni dopo (1209) il Conte Rainaldo figlio del \nConte Alberto nel costituirsi cittadino massano promette \ndi abitare due mesi dell’anno nella città di Massa,di stare \nunito con i consoli della medesima in guerra e in pace,di \ngiurare il consolato e di pagare per il suo castello di \nMonterotondo l’annuo censo di un cero di libbre 12, e più \nuna libbra d’argento. Altronde dovendo il detto conte \nvenire a servizio di Massa con i suoi uomini, il Comune \ndoveva fargli le spese,e pagare al detto Conte Rainaldo \nlire 400 moneta nuova pisana. Viceversa i consoli e \nvicedomini di Massa si obbligano a non ricevere per \ncittadino massano alcuno degli uomini di \nMonterotondo,né quelli di Elci,o di Castelnuovo di Val di \nCecina suoi vassalli. \n Nel 1214, ai 23 maggio, messere Rolandino di Galiana \nfiglio del fu Ugolino,allora potestà di Massa,confessa a \nOrmanno Tedesco un debito di lire 33 moneta pisana per \nservigj prestati al Comune di Massa. \n Ecco il primo potestà a comparire fra le carte della \nComunità di Massa, in cui non si manifesta alcuna \ndipendenza politica dal suo vescovo e principe. \n Per lo contrario i documenti seguenti tendono a \ndimostrare che poco dopo,rispetto alla politica \ngiurisdizione del Comune di Massa,le bisogna andavano \nben diversamente. Avvegnachè nel 22 aprile dell’anno \n1216(stile pisano)fu stipulato in Pisa un atto solenne,col \nquale Alberto vescovo di Massa alla presenza di Lottario \narcivescovo pisano(cui fin d’allora per decreti pontifici era \nsottoposta la chiesa di Massa)nella speranza che la città di \nPisa fosse per ajutare il vescovo suddetto ed i suoi \nsuccessori,concede in perpetuo al Comune pisano il diritto \ndi percipere dal popolo massetano il fodro,consistente in \n26 danari a testa,eccettuato il clero,i vicedomini ed altri \nnobili,mentre lo stesso vescovo obbligavasi di far guerra e \npace con chi avesse ordinato il potestà o i consoli di Pisa \nper tutto il territorio pisano al di là del fiume Cecina,e \nanche fuori del suo distretto.Inoltre il vescovo Alberto \nprometteva di fare prestare ogni anno a tutti i vassalli delle \nterre del vescovato massetano un simile giuramento di \nubbidienza al Comune di Pisa,e di usare in Massa le \nmonete,i pesi e misure pisane. Arroge che qualunque volta \nil vescovo doveva eleggere il potestà o i consoli della città \ndi Massa,obbligavasi darne avviso per lettera al potestà e \nconsoli di Pis a,e aspettare 15 giorni innanzi di fare la detta \nelezione,dato il caso che volesse assistervi un nunzio della \nRepubblica pisana.Finalmente,che se i patti stabiliti dal \nvescovo predetto e dai suoi successori non fossero \nosservati,egli sottoponeva essi e la città di Massa alla \npenale di mille marche di argento.Voleva però il vescovo \n\n\n\nAlberto che fosse lecito al popolo di Massa di prestare \najuto in caso di discordie ai Pannocchieschi,ai \nVicedomini,a Gherardo da Prata, ecc., purché ciò non \nriescisse a danno della città e distretto di Pisa.(ARCH. \nDIPL. SEN. Carte di Massa). \nUna prova altresì della sudditanza dei Massetani al loro \nvescovo Alberto si trova in altro istrumento della stessa \nprovenienza.È un atto solenne del 21 gennajo \n1220,colquale i cittadini di Massa in numero di 250 \ngiurano di difendere e custodire il vescovo Alberto,i \ncanonici,i Vicedomini del vescovato e i loro beni.Si \ncassano nel tempo stesso tutte le compagnie o leghe fatte \ndentro e fuori di Massa,eccettuata la lega con i Grossetani \ne con i figli di Guascone signori della Rocca.Che se \nl’imperatore comandasse al vescovo di recarsi con la sua \ntruppa in guerra,i Massetani sarebbero pronti a \nseguitarlo.Infine molti di quei cittadini si obbligarono \npagare il debito fatto con i Senesi per riscattare il castello \ndi Valli stato oppignorato al Conte Rainaldo signore di \nMonterotondo. \n Finalmente con atto pubblico del 31 luglio 1225 lo stesso \nvescovo ed il capitolo della sua cattedrale assolvono dal \ngiuramento di fedeltà tutti i cittadini di Massa,liberandoli \ndai canoni, pigioni di case e piazze state fino allora di \nproprietà della mensa.Le quali cose dal Vescovo Alberto \ne dal suo clero furono rinunziate al Comune di Massa con \ntutti i diritti, pensioni e servigj,ad eccezione delle ragioni \nche il capitolo di Massa si riserbava sulle miniere di \nargento.In vista della qual cessione di diritti i \nrappresentanti del popolo promisero di non imporre,né \nesigere alcun dazio sopra i beni della mensa episcopale di \nMassa,di conservare a favore dei vescovi e del clero il \ngiuspadronato delle chiese coll’onere di pagare al vescovo \nle decime,qualora il Comune volesse edificare la città di \nMassa nel poggio che si chiama Certo piano.In questo \ncaso il popolo Massetano prometteva rilasciare e cedere \nalla mensa e al clero alcuni fondi e uno spazio sufficiente \ndi terreno per fabbricarvi la cattedrale e il cimitero,e \nfrattanto sborsavano al vescovo ed al capitolo la somma \ndi lire 600 di moneta pisana. – Fatto in Massa nella chiesa \nmaggiore(loc. cit.) \nDue documenti dello stesso mese ed anno trattano pure \ndell’emancipazione dei Massetani dagli antichi loro \nsignori,poiché uno di essi ci fa conoscere qualmente il \ncapitolo della cattedrale di Massa da una parte,e \nBernardino del fu Losco rettore e rappresentante della \nstessa comunità dall’altra parte,assolvono dal giuramento \ndi fedeltà dovuta al vescovo e clero massetano tutti i \ncittadini per ragione di canoni,pigioni di case,e piazze \nposte nella città di Massa,e dichiarano quelle possessioni \nmedesime come apodiali e di proprietà del Comune,il \nquale pagò a tal effetto l’anzidetta somma di 600 lire. – In \nconseguenza di ciò tutti i fittuarj di quei fondi restarono \nassoluti da qualunque servigio fino allora prestato alla \nmensa vescovile,eccettuando però da siffatta rinunzia le \nminiere di argento,che possedeva la chiesa di Massa. \nL’istrumento fu confermato dal vescovo Alberto nel dì 20 \ndicembre 1225,dato presso la chiesa cattedrale di Massa. \n Un atto simile di giurisdizione possessoria,nell’anno \nmedesimo 1225,fu fatto dai Vicedomini del vescovato di \nMassa,i quali in numero di 13,ivi distintamente \nnominati,col consenso del Vescovo Alberto e dei \n\ncanonici,assolverono dal giuramento di fedeltà tutti i \nMassetani per le ragioni di sopra accennate.(ARCH. \nDIPL. FIOR.e SEN. Carte della città di Massa). \n Con cotesti atti solenni pertanto il Comune di \nMassa,avendo ricomprato dal suo signore la propria \nlibertà,si emancipò da ogni vassallaggio e servitù \ntemporale verso del vescovo;talché può dirsi che da \nquell’atto ebbe origine la repubblica massetana.La stessa \ncittà andò poi aumentando di popolazione col migliorare \nde’mezzi,tostochè sino d’allora si pose opera a costruire la \ncittà nuova e a innalzare una più grandiosa cattedrale. \nFabbricavasi infatti poco dopo la città nuova nel poggio \nsuperiore di Massa insieme con una rocca,che prese il \nnome di Torre dell’Oriolo da non equivocarsi con il \ncastello di Monte Regis,stato per lungo tempo la residenza \ndei suoi vescovi,innanzi di ridurlo a cassero.Nella Torre \ndell’Oriolo esiste sempre un’iscrizione in pietra indicante \nl’anno 1228,quando piacque al popolo di Massa,nel tempo \nche vi era potestà Tedice di Malabarba,di dar principio a \nquel torrione per decoro della nuova città;intorno alle di \ncui mura era stata messa mano molti anni innanzi,siccome \nsi può dedurre da altra lapida corrosa sopra una delle sue \nporte,letta e riportata nei suoi viaggi dal Targioni con la \ndata dell’anno 1206. (GIOVANNI TARGIONI \nTOZZETTI,Viaggi T. V. Edizione seconda). \n Nel 1226 la città e popolo medesimo, ad oggetto di \nassicurarsi la libertà acquistata, stimò proprio di porsi \nsotto l’accomandigia della Repubblica pisana.Può dedursi \ntal vero da un atto pubblico stipulato in Pisa lì 7 novembre \n1227 (stile pisano) col quale Rolando de’Rossi da P arma \npotestà di Pisa per mandato del consiglio generale accolse \nsotto l’accomandigia del Comune pisano quello di Massa, \npromettendo il primo di difendere i Massetani e i loro beni \nda qualunque insulto, e di non imporre altri dazj oltre \nquelli che nel presente trattato venivano stabiliti fra i due \npopoli. \n Un mese dopo, cioè nel 19 dicembre del 1227, per rogito \nfatto in Massa nella casa del conte Rainaldo di \nMonterotondo, i consiglieri del Comune di Massa \nessendosi obbligati di restituire lire 2069 a due cittadini \nsenesi per debito fatto in occasione di dover redimere i \nbeni della mensa vescovile, Alberto di Arrigo Visconti di \nPisa potestà di Massa vendè 200 marche d’argento per \nconsegnar la valuta ai creditori.Lo stesso potestà nel 4 \nfebbrajo del 1229, volendo soddisfare un altro debito \ncontratto con Tolomeo della Piazza e con Ranieri di \nRaullo, deliberò vendere 500 marche di buon argento al \ngiusto peso e marco di Massa, equivalenti a lire 2320 \npisane, cioè, a ragione di lire quattro, soldi 12 e denari 9 e \n1/2 per marca. \n Finalmente, mancato ai vivi il vescovo Alberto, il \nPontefice Gregorio IX, dopo avere con suo breve del 17 \nmarzo 1231 raccomandato le possessioni del vescovado \npopuloniense alla custodia e difesa del potestà e del \nComune di Massa, pubblicò un editto nelle sue decretali, \ncol quale aboliva le consuetudini invalse di eleggersi il \npastore della chiesa di Massa dai canonici uniti ai laici o \nVicedomini; e dichiarando nel caso che tali consuetudini \ncontinuassero, che non sarebbe stata dai Pontefici \napprovata l’elezione di tali vescovi. (DECRET. \nGREGORII IX Lib.I Tit. VI Cap.LVI.) \n Il titolo però, se non le attribuzioni di Vicedomini, pare \n\n\n\nche si mantenesse anche dopo la decretale \ngregoriana.Infatti in un istrumento del I° agosto 1235 \nsono rammentati messere Uguccione del fu Ranieri \nVicedomino di Massa e Sigerio di Ugolino di Galiana \naltro Vicedomino di quel vescovado; così in altra carta del \n30 luglio 1254 si fa menzione del Vicedomino Ugolino di \nRolandino di Galiana nipote del prenominato Sigerio. \n Nel 1232,messere Ranuccio conte della Rocchetta,nato \ndal conte Guglielmo de’Pannocchieschi,insieme con il di \nlui figliuolo Guglielmo e messere Ildebrandino di \nMalpollione da Siena di lui cognato,fecero istanza a \nMessere Donusdeo di Giunigi potestà di Massa di essere \naccettati in cittadini massani.La quale domanda fu \napprovata nel consiglio del 7 ottobre del 1232 a \ncondizione che i suddetti raccomandati non facessero \nalcun danno alla città e distretto di Massa;che in caso di \nguerra dovessero recarsi con 25 fanti a loro spese,e con \ntre cavalleggieri di più tutte le volte che il potestà di \nMassa andava fuori a oste.Inoltre che li stessi nuovi \nraccomandati dovessero tenere casa aperta in città,e \ndimorarvi per tre mesi dell’anno;che fossero tenuti di far \nl’annua offerta di una libbra di argento e di un cero di 12 \nlibbre nella vigilia di S. Cerbone alla chiesa cattedrale. – \n(ARCH. DIPL. SEN. Carte della Comunità di Massa.) \n Frattanto questa città essendo cresciuta di popolazione,e \nvenuta in qualche potenza,procurò di allearsi con altre \nrepubbliche sue vicine. \n Le prime trattative politiche aperte con il Comune di \nSiena furono quelle di una lega del 9 marzo 1241 fatta per \nla mediazione di Filippo Paltoni potestà di Massa.Il \ntrattato ebbe per iscopo una reciproca difesa e sicurezza \nagli uomini delle due repubbliche in tutto il distretto del \nComune di Siena e del territorio massetano. \n Per aver un indizio dell’organizzazione amministrativa e \npolitica della città di Massa verso la metà del secolo XIII \ngioverà qui riportare lo spoglio di una riformagione di \nquel Comune in data del 30 luglio 1254.In forza della \nquale deliberazione Ranieri di Gualterotto potestà di \nMassa,col consenso dei 15 capitani del popolo,e dei 40 \nconsiglieri della campana grossa di detta città,elegge \nRanieri del fu Beccaruccio in sindaco di Massa all’effetto \ndi prendere il possesso a nome del Comune medesimo di \nuna porzione del castellare e poggio del castello di \nCastiglione Bernardi,donato per testamento al comune \nmedesimo dal Vicedomino Ugolino di Rolandino di \nGaleana.Fatta la detta procura nel palazzo del Co mune di \nMassa (loc. cit.) \n Già si è detto,che il vescovo di Massa Alberto fino \ndall’anno 1216,nell’atto di confermare la sua chiesa \nsuffraganea della primaziale di Pisa,avea sottomesso \ncostantemente il suo popolo anche nel politico al governo \ndi quella città seguace del partito ghibellino,ossia \nimperiale.Donde avvenne,che nelle guerre di Federigo II \ncon la S. Sede il Comune di Massa al pari di quello di \nPisa aderente a Cesare,fu minacciato d’interdetto da \nInnocenzo IV. \n Le minacce del pontefice al popolo massetano vennero \nrealizzate dal suo vescovo Ruggero.Al qual interdetto \naggiunse maggior gravità un breve del Pontefice \nAlessandro IV,dato in Viterbo lì 13 settembre 1255,a \npetizione dello stesso prelato Ruggero,per la ragione che \nil suo popolo rappresentato dal potestà,dal capitano,dai \n\npriori e dai consiglieri della città,si era impossessato dei \nbeni della mensa vescovile,fra i quali le miniere \nd’argento,il castello,ossia palazzo di Monteregio,i feudi \nvescovili dell’Accesa,di Monte S. Lorenzo,della \nMarsiliana,di Valli,di Porto Baratto ecc.(loc. cit.) \n Coteste censure peraltro non dovettero essere di lunga \ndurata, tostochè fra i documenti di questa città si conserva \nuna bolla concistoriale del Pontefice Alessandro IV, \nspedita dal Laterano lì 5 aprile 1256 alla badessa e \nmonache di S. Maria e S. Salvatore di Massa, con la quale \nAlessandro IV, ad esempio del suo antecessore Innocenzo \nIV, prese sotto la protezione della S. Sede quel monastero \ncon tutti i suoi beni, senza far più menzione alcuna della \ngià interdetta città. \n Due altri brevi emanati dallo stesso pontefice servono a \nconfermare le sanate censure;il primo dei quali,in data di \nViterbo 13 ottobre 1257,è diretto al guardiano dei \nFrancescani Minori di Massa, \ncui commette di verificare, se l’abate del Monastero di \nMonteverdi nei tempi trascorsi si fosse trovato in necessità \nda dovere alienare ai Massetani il castello di campetroso e \nil suo distretto; col secondo, spedito dal Laterano lì II \ndicembre 1257, Alessandro IV conferma l’incorporazione \ndel monastero di S. Bartolommeo di Falesia a quello delle \nmonache di S. Maria di Massa dell’Ordine di S. Damiano \n(clarisse) perché il primo era stato dai monaci, che \nl’abitavano, abbandonato. \nInfatti troviamo nel 1258 il Vescovo Ruggiero ritornato \nalla sua sede di Massa, dove, mediante con tratto del 26 di \ngennajo 1257: Ind. I. (1258 stile comune) concedè ad \nenfiteusi ai nobili Todini di Massa la metà del distretto \nterritoriale del Castello di Trecasi, o Tricasi. \n(CESARETTI, Dei Vesc. di Massa ecc.) \nSebbene fino dal 1254 questo Comune avesse acquistato \nper lire 1200 il paese di Monte rotondo da cittadini \ncreditori dei figli del fu conte Rainaldo condomini del \npredetto castello, sebbene tre anni dopo (28 dicembre \n1257) Rainaldo di mess. Uguccione da Perugia potestà di \nMassa, con l’annuenza de’priori e del consiglio della \ncampana grossa, avesse nominato il sindaco per comprare \nl’altra metà di Monterotondo; non sembra però che avesse \neffetto cotesto acquisto, tosto che fra le membrane di \nMassa esistono tre altri istrumenti, in data del 17 \nsettembre, 28 novembre e 4 dicembre del 1262, nei quali \ntutti si tratta di compre fatte dai Massani di varie porzioni \ndi Monterotondo. Col primo di essi Giacomo di mess. \nArrigo di Villano di Pisa potestà di Massa, previo il \nconsenso degli anziani e del consiglio di Monterotondo \nstatogli donato da Ruggiero Gottifredo figlio del Conte \nRainaldo prenominato. \nCol secondo istrumento del 28 novembre 1262 lo stesso \npotestà cogli anziani e consiglio generale di Massa \nautorizza il sindaco soprannominato a comprare dal conte \nAlberto del fu Conte Uguccione di Campiglia la metà del \nCastello di Monterotondo, ad esso appartenente come \nsuccessore di Ruggero Gottifredo figlio del Conte \nRainaldo degli Alberti. Infatti il Conte Alberto di \nCampiglia in quello stesso giorno vendé a Buonagiunta \nper il Comune di Massa la metà del castello, cassero e \ndistretto di Monterotondo con gli uomini e fedeli, \ncompreso il ripatico e i dazj a lui attinenti per l’accennata \nsuccessione, di che ricevé il prezzo in lire 1500 di moneta \n\n\n\npisana. \nCol terzo istrumento del 4 dicembre 1262 donna \nMargherita moglie di Alberto conte di Campiglia, come \nfiglia di Guglielmino de’signori di Prata e di donna \nAdelasia del fu conte Rainaldo di Monterotondo, rinunzia \na Buonagiunta di Giovanni sindaco della città di Massa \ntutte le ragioni che alla stessa donna competevano a titolo \ndi eredità sugli uomini, castello e corte di Monterotondo; \nper la qual rinunzia lo stesso sindaco le sborsa la somma \ndi lire 1500 di danari pisani. \nFinalmente il prenominato Buonagiunta in vigore della \nsuddetta procura con atto dell’11 dicembre di quell’anno \nmedesimo prende possesso del castello, cassero, torre e \ndistretto di Monterotondo. (ARCH. DIPL. SEN. l.cit.) \nLa città di Massa frattanto prosperava, giacché la \nriedificazione della cattedrale,quella della gran vasca del \nsuo battistero e della pubblica fonte nella piazza maggiore \naccaddero in quella suddetta età. Inoltre nel 1259 le \nmilizie di Massa trovavansi coll’oste sanese, comandante \ndal vicario del re Manfredi per ricuperare la ribellata città \ndi Grosseto;quindi nell’anno seguente i Massetani \ndovettero pur essi prender parte alla gloriosa giornata di \nMontaperto. \nDopo però la vittoria riportata, all’anno 1266,dagli \nAngioini nei campi di Benevento con la morte del re \nManfredi, anco il governo di Massa, di ghibellino che era \nstato fino allora, fu costretto cedere al contrario partito, e \ncambiando bandiera cambiar nel modo di operare. Donde \navvenne, che per una lunga serie di anni gli abitanti di \nMassa e dei castelli limitrofi furono in balia a reciproche \nrappresaglie, omocidii, ruberie e devastazioni, cui \ndebolmente poteva riparare la mediazione de’Sanesi. \nChe in Massa per altro, nel di cui contado i conti \nPannocchieschi, i Todini, e tanti altri potenti magnati \ncomandavano da assoluti padroni, il partito guelfo anche \ndopo la morte del re ghibellino non concesse in gran \npotere, lo dimostrano i fatti istorici che ne conseguiranno. \nInfatti nell’anno 1273 i capitani di parte guelfa del \nComune di Siena ordinavano ai loro ambasciatori che si \nadoperassero presso il Conte Guido di Monfort, vicario di \nCarlo d’Angiò in Toscana, affinché egli costringesse i \nMassetani a mantenersi in fede e devozione di quel re \nprotettore de’Guelfi, né dassero ricetto in Massa ad alcun \nfuoruscito ghibellino. \nInfatti molti de’Vicedomini, e anco varii della casa \nPannocchieschi, come nemici della parte guelfa, furono \ndopo esiliati da Massa, e cassati dal ruolo di cittadini. \nQuindi ostilità, danni ed ingiurie continue fra i vassalli di \nquei magnati e i sudditi massetani. \nNel 1274 fu stabilita una tregua fra le città di Massa e di \nVolterra; ed in questo frattempo la Repubblica di Siena \ninviò ambasciatori a Massa per introdurre questo governo \na sospendere le ostilità contro i Pannocchieschi signori di \ncastella nel suo distretto e ad aprire fra loro trattative di \npace. \nL’influenza de’Senesi e la persuasiva adoprata dai loro \nmandatarj prevalse si, che gli anziani ed il consiglio \ngenerale di Massa nell’adunanza del 25 aprile 1276, \ntenuta nella chiesa maggiore di S. Cerbone, deliberarono \ndi nominare e di tenere per il corso di 20 anni successivi il \npotestà e giudici assessori scelti fra i cittadini senesi di \nparte guelfa. \n\nInoltre, con istrumento dello stesso giorno, mese e anno, \nmolti individui di Massa giurarono difendere e ajutare i \nSenesi di parte guelfa e osservare le capitolazioni passate \nfra i due Comuni. \nCon atto pubblico del di 8 ottobre 1278 Rolando vescovo \ndi Massa ricevé il giuramento di obbedienza alla sua \nchiesa dal sindaco della città, assolvendo il popolo \ndall’interdetto in cui era incorso, e dalle ingiurie e danni \nfatti alle possessioni della sua mensa vescovile. Quindi \ndue anni dopo lo stesso vescovo accordò al Comune \nmedesimo facoltà di prendere possesso del castello \ndell’Accesa secondo i patti convenuti con carta del 13 \nfebbrajo 1288. \nAnche i sindaci della città di Volterra unitamente a quelli \ndi Massa, adunatisi nel castello delle Pomarance, \nstabilirono nel 10 marzo del 1287 nuovi capitoli di \nconfederazione reciproca fra i due paesi.(ARCH, DIPL. \nFIOR.Carte della Com. di Volterra). \nFrattanto le sediziose agitazioni de’nobili di contado e dei \nloro castelli, essendo raffittite dopo la metà del secolo \nXIII, richiamarono sopra di essi le armi dei Massetani, i \nquali, col riunire al loro distretto i soggiogati castelli, \naccrebbero la prosperità e potenza di questa repubblica \ndella Maremma. – Tali io penso che fossero le cause che \npromossero in quel secolo tanti tumuli e carnificine fra i \nMassetani e i vassalli dei conti e signori di Pietra, di \nTravale, della Rocchetta Pannocchieschi, di Castiglion \nBernardi, di Monterotondo, di Scarlino, di Tricasi, di \nGerfalco, di Prata ecc. \nPer modo che la città di Massa, ad onta delle intensive \nturbolenze fra i suoi cittadini, saliva in stato di ricchezza e \ndi prosperità quanto più si andava avvicinando al 1300; \nalla qual cosa servono di maggior conferma i fatti \nautentici che siamo per accennare qui appresso. \nGià ho di sopra annunciato da quante persone il Comune \ndi Massa comprasse altrettante porzioni del Castello di \nMonterotondo per diritti erediterii, o per matrimonii, o per \nlegati testamentarii da più individui che vi ebbero \nragione,; né le tante persone di sopra rammentate erano le \nsole coeredi di quel castello. Avvegnachè vi mancava \ndonna Orrabile moglie di Gherardo signor di Prata, figlia \ndel conte Reinaldo e della contessa Gualdrada, la quale \ncome erede della madre e di due fratelli, Arcivescovo e \nUgolforte, per istrumento del 14 novembre 1284, insieme \ncon i suoi figli rinunziò nelle mani del sindaco di Massa ai \ndiritti che li pervenivano sul Castello, corte e distretto di \nMonterotondo, col riceverne in paga 1400 lire di danari \npisani. \nArroge che nel 19 giugno 1294 il sindaco di Massa dové \nsborsare a donna Betta vedova di Rinaldo Bongianni da \nMontieri ed ai figli suoi lire 300 di moneta volterrana e \naretina per altrettante imprestate al Comune di \nMontarotondo e a Ugonforte, uno dei sopra rammentati \ndinasti di quel castello. \nFinalmente a rendere più complicato cotal negozio si \naggiunsero le ragioni che le monache clarisse di S. Maria \na Piombino avevano acquistato per eredità avuta dalla loro \ncorreligiosa Sofia,figlia del Conte Rainaldo e sorella dei \nsunnominati Arcivescovo e Ugonforte. Quindi le recluse \nde quell’asceterio, previa facoltà concessa loro dal \nCardinale delegato Matteo Rossi, e da Fr. Binda visitatore \ndell’Ordine, mediante istrumento del 18 novembre 1306, \n\n\n\nvenderono per lire 300 a Fredo figlio di Gherardo e di \ndonna Orrabile da Prata tutte le ragioni che gli si \npervenivano sopra Monterotondo con le dipendenze e \ngiuris dizioni sulle miniere d’argento, di rame, di zolfo e \ndi allume, che fossero nel suo distretto situate. \nDondechè per il solo acquisto del castello e distretto di \nMonterotondo il Comune di Massa fino a tutto il 18 \nnovembre 1306 aveva speso la somma di 6900 l ire. \nAggiungasi a tutto ciò gli acquisti posteriormente fatti di \naltre castella e tenute per liberare il territorio di Massa da \ntanti baroni, come su quelle di cui trattano tre istrumenti \ndel 27 settembre, e 26 novembre 1294, e del 28 settembre \n1295, quando Nino del fu conte Rannone da Castagneto e \nSigerio di Guidino de’Vicedomini di Massa rinunziarono \nallo stesso Comune i terreni con una parte del mulino \nsulla Cornia, e inoltre due porzioni e mezzo del castello e \nterritorio di Campetroso, appartenute ai figli del fu Conte \nPaganello di Castagneto; comprendendovi le miniere \nesistenti o che si trovassero nelle porzioni alienate. Alla \nqual vendita posteriormente (26 novembre 1295, e 21 \nfebbrajo 1295 (stile com.) consentirono i figli del fu \nPaganello conte di Castagneto, con dichiarare di aver \neglino ricevuto la loro parte di prezzo. Col terzo \nistrumento del 28 settembre 1295 fatto in Suvereto altri \nsignori di Castagneto alienarono ai Massetani la loro \nporzione di Campetroso per il prezzo di lire 400. \nQuindi nel 22 settembre 1297 Bernardino e Cione \nde’Pannocchieschi di Travale vendono al Comune di \nMassa per lire 400 senesi la loro porzione del Castello e \ndistretto della Rocchetta con tutte le argenterie, e \nramerie, o altre cave di metalli del suo distretto; il quale \nconfinava con i territorj di Massa, di Gerfalco, di Prata e \ndi Cugnano. \nChe i lavori delle miniere di Massa fossero a quel tempo \ndi qualche entità, lo dà a conoscere una sentenza data in \nMassa nel palazzo del Comune lì 20 ottobre dell’anno \n1297, con la quale i Maestri della curia dell’arte della \nrameria e argenteria della città di Massa condannano \nUgolino di Marco a pagare il suo socio Chele di Galliana \nalcune spese fatte nella fossa (o conicolo) detta della \nRegina. E qui giova aggiungere, qualmente negli antichi \nstatuti comunitativi di Massa divisi in quattro sezioni, una \ndi queste, intitolata Del Magistrato dell’argenteria e \nrameria,verteva sulle attribuzioni relative all’escavazione \nde’minerali, circa il provvedere alle differenze eliti che \npotessero suscitarsi fra i lavoratori, i proprietarii di suolo, \nad i socii di campagnie matallurgiche ec. ec. \nRapporto alla compra del Castello della Rocchetta e delle \nsue miniere, anche Nello d’Inghiramo della Pietra, noto \nnella storia qual crudel marito della Pia, con istrumento \ndel 16 dicembre 1298 alienò per il prezzo di lire mille \nsenesi al Comune di Massa tutti i beni di sua pertinenza \nposti nel castello e distretto della Rocchetta, consistenti \nnella 12a parte, con tutte le ragioni su qualsivoglia \nminiere di metallo ivi situata. – Anche il nobil uomo \nMangiante d’Inghiramo della Pietra, fratello di Nello, lì 6 \nnovembre 1301, vendé al Comune di Massa la 10a parte \ndel castello e cassero della Rocchetta con altrettanta \nporzione del suo distretto e dell’argentiera, o miniera \nd’argento, e di quelle di rame di Cugnano per il prezzo di \nlire 940 senesi. \nNel 5 aprile del 1302. Pannocchia di mess. Guglielmo \n\nde’signori da Travale vendè al Comune suddetto per lire \n600 senesi la 12a parte indivisa del Castello della \nRocchetta e dell’Argentiera, Rameria, e altro qualsiasi \nmetallo di Cugnano; e nel 16 maggio dello stesso anno \nmesS. Gaddo di mess. Ranieri di Travale nell’atto di esser \ndichiarato cittadino massano, in nome proprio e di \nBonifaziuo suo fratello pievano di Gerfalco rinunzia nelle \nmani del sindaco del Comune di Massa la terza parte del \ncastello, cassero e borgo della Rocchetta, compresa una \nsua casa e vigna; più la duodecima parte della signoria \nsopra detto destretto, e sull’argentiera e rameria o altri \nmetalli di Cugnano; beni tutti che i prenominati \nPannocchieschi avevano acquistato per contratto del ‘11 \nnovembre 1301 da mess. Pannocchia del fu Guglielmo di \nTrarvale in cambio delle ragioni che i prenominati fratelli \navevano rinunziato sul Castello e distretto di Gavorrano, \noltre una 18a parte della Rocchetta comprata da Bandino \ndi Bonifazio da Travale. Per la qual rinunzia mess. Gaddo \nricevé dal sindaco di Massa per se e per il fratello lire \n5476 e soldi 13 moneta senese. \nDai quali acquisti parziali apparisce, che il Comune di \nMassa fino a tutto ilo 16 maggio 1302 aveva pagato ai \nPannocchieschi per il solo castello, territorio e miniere \ndella Rocchetta e di Cugnano lire 8456 e soldi 13 di \ndanari senesi. \nTralascerò di accennare molti altri contratti di compra per \ndiverse porzioni del castello e distretto medesimo della \nRocchetta ch’ebbero luogo pochi anni dopo a favore del \nComune di Massa per la somma di lire 3525 di Siena; e \nciò nel tempo medesimo che lo stesso Comune per atto del \n6 novembre 1307 faceva acquisto della quarta parte del \nCastello e giurisdizione di Perolla, oltre una \nquarantottesima parte del Castello della Rocchetta con le \nminiere di piombo, di rame, di argento e di ferro, che \ndiconsi situate in quel territorio per il prezzo di lire 4600 \nsenesi; siccome posteriormente il Comune medesimo \nacquistò dai loro signori i castelli di Ravi, di Colonna, di \nGavorrano, ecc. –(Vedere i respettivi Articoli) \nIn questo frattempo lo stesso Comunità di Massa aveva \ncomprato per lire 600 senesi una parte del territorio di \nTricasi con i poder che ivi possedeva Ugolino Pecorino \nfiglio di mess. Sigerio dei Vicedomini di Massa; e per lire \n165n da Useppo del fu Ranuccio da Scarlino la duodecima \nparte del poggio e del castellare di Tricasi con sei poderi \ndi quel distretto e le ventiquattresima parte del poggio e \ndel castellare di Tricasi con sei poderi di quel distretto e la \nventiquattresima parte per indoviso di tutta la ghiandaja di \ndetto castello. \nNel 31 ottobre del 1307 il sindaco del Comune di Massa \nstipulava con i Nove di Siena un trattato di amicizia e di \nreciproca alleanza alle condizioni seguenti; 1° che dalla \nComunità di Siena fosse eletto sempre un nobile cittadino \nsenese per capitano di Massa; 2°che non si rilasciassero \ngiammai rappresaglie da uno de’due Comuni contro \nl’altro; 3° che a’ tempi debiti il potestà di Siena dovesse \ninviare un giudice per tenere a sindacato il capitano di \nMassa e sua famiglia, e che cotesti fatti fossero inseriti \nnello statuto senese. 4° che il Comune di Siena avrebbe \ngarantito le condizioni stabilite con la famiglia Todini di \nMassa, fra le quali eravi quella di non inviare ajuto ad \nalcun individuo della madesima. Nel restante si \nconfermano i patti antichi. \n\n\n\nComecchè questo trattato dichiari abbastanza la \nsoggezione della Comunità di Massa ai Signori Nove di \nSiena, pure i Massetani continuarono a govarnarsi in \nproprio nome, e a trattare direttamente i loro affari \neconomici e giurisdizionali con i popoli e città vicine. \nTali figurano in una lega fatta il 13 agosto 1310 fra i \nComuni di Massa, di Volterra e di S. Gimignano, nella \nquale si dichiara che il governo di Massa non avrebbe \nmosso questione di diritto sopra il comune di Monteverdi, \nsalve le ragioni che i cittadini massani potessero avere \ncontro gl’individui di Monteverdi. Trovo inoltre che, \nnell’agosto del 1322, il Com. di Massa mandava a oste il \nsuo esercito sopra il Castello di Travale \nde’Pannocchieschi, per obbligare quei signori a \nsoggettarsi con capitoli di accomandigia alla loro città, \nsiccome effettivamente nel giorno 15 dello stesso mese \nvenne effettuato. \nMa l’alleanza coi Senesi del 31 ottobre 1307dovè prestare \nai Pisani un valido pretesto per abolire il trattato concluso \nli 30 luglio del 1302 coi Massetani. Per modo che nel di \n11 febbrajo del 1311 (stile comune) messere Ugolino di \nCelle, assessore del conte Guido da Montefeltro potestà e \ncapitano di Pisa, rilasciò le rappresaglie a Luca di \nDiotavviva de’Gufi fuoruscito massano per cagione di un \ncampo posto nel padule del Pozzajone.Quindi avvenne \nche, ai 27 luglio del1313, l’Imperatore Arrigo VII, mentre \nera in Pisa, rilasciò a Giovanni vescovo e principe di \nMassa un diploma confermativo di quello che Arrigo VI \naveva spedito nel 1194 al vescovo Martino suo \nantecessore. Ma il diploma di Arrigo di Lussemburgo \nrestò senza effetto, sia perchè era difficile di spogliare il \npopolo massano de’diritti da esso a titolo oneroso \nacquistati, sia perchè la morte poco dopo tolse di mezzo \nquell’imperatore, a danno non piccolo della parte \nghibellina e a sollievo del partito guelfo della Toscana e \ndi tutta Italia. Frattanto il Comune di Massa, dopo aver \nfatto innalzare nel secolo XIII il grandioso tempio \ndell’attuale cattedrale, dopo averlo incominciato a \ndipingere, e adornare di monumenti di scultura, dopo aver \nedificato il palazzo del Comune e ingrandita la città \nvecchia con la città nuova, s’accese la guerra in Toscana \nper cagione di Arrigo VII, che obbligare dovette i \nMassetani di rivolgere le pubbliche rendite ad altri bisogni \npiù pressanti. Le quali urgenze appena cessate, il \nconsiglio generale di massa, dietro la proposizione del \npotestà Agnolino di Salimbeni da Siena, con \ndeliberazione del di 8 gennajo 1315 ordinò all’operajo \ndella chiesa di S. Cerbone di far proseguire le pitture già \nincominciate nella cattedrale. (ARCH. DIPL. SEN.l. cit.) \nPoco dopo (28 giugno 1315) fu conclusa in Scarlino una \ntregua di due anni fra il Comune di Pisa e quello di \nMassa, a patti; 1°. che questo pagherebbe all’altro 2000 \nfiorini d’oro per i danni stati recati; 2° che durante la \nguerra il Com. di Massa non riceverebbe banditi di Pisa \nnel suo distretto, 3°. che i danni, che fossero per farsi in \ntempo di tregua da nemici meno forti sotto la \ngiurisdizione di Massa, dovessero pagarsi da questa città; \n4° che i Massetani avessero a ribadire i loro fuorusciti, \neccettuato Berto di Duccio Todini; 5° che il Com. di \nMassa restituirebbe i prigionieri pisani ai loro beni, 6° che \ndurante la tregua resterebbero sospese le rappresaglie \nstate già accordate dal Com. di Massa contro i Pisani, e \n\nviceversa. \nDa una deliberazione del 19 dicembre 1323 del magistrato \nmassetano si rileva, che l’amministrazione governativa in \nquel tempo consisteva in 90 consiglieri, divisi per \nTerzieri; cioè 30 del Terzo di Borgo, 30 del Terzo di \nMezzo, e altrettanti di quello di Città nuova. Cotesti 90 \nconsiglieri venivano eletti dal popolo ammesso alla \ncittadinanza; e spettava al consiglio medesimo la nomina \ndel gonfaloniere e quella de’priori. \nNell’11 aprile del 1317 un incaricato del Comune di \nMassa ed altri mercanti di Siena stabilirono i capitoli di \nuna società per eregere una zecca in Massa, e coniarvi \nmonete di grossi d’argento da 20 danari e da sei danari \nciascuna; obbligandosi di pagare ai lavoranti e zecchieri il \nsalario medesimo che soleva dare il Comune di Siena; col \npatto che le monete da coniarsi dovessero aver corso nel \nsolo distretto di Massa. (ARCH. DIPL. SAN. l.cit.) \nA proposito di ciò il Targioni nei suoi Viaggi, citando \nquest’istrumento sotto la data dell’11 ottobre 1317, \npotestà di non conoscere, se veramente Massa Marittima \nabbia giammai battuta moneta; e forse (aggiunge egli) non \nlo potè fare a cagione delle continue calamità, le quali \nprincipiando quest’anno 1317 l’affissero poi sempre in \nseguito. (Viaggi T.IV pag. 141 Ediz. Seconda) \nNiun documento infatti mi è accaduto finora di trovare in \ncui si qualifichi qualche pagamento o tributo in moneta \nmassetana. Ma inquanto al credere che la decadenza di \nMassa principiasse con l’anno 1317 dubiterei che una \nsimile sentenza potesse prendersi per infallibile, mentre \nstanno quasi a dimostrare il contrario i fatti istorici e negli \natti pubblici di quella città. Conciossiacchè da questi \nrisulta, che nell’anno medesimo 1317, ai 12 maggio, \ntrovasi in Napoli fra i sindaci della lega guelfa di Toscana \nanche Bernardo di Sacco da Massa in qualità di \nrappresentante i Comuni di Volterra e di Massa Marittima, \nad oggetto di stabilire per mediazione del re Roberto \nquella pace; che Giovanni Villani dice fatta nel Castello di \nMontopoli fra le comunità toscane della lega guelfa da una \nparte, e i sindaci dei Comuni di Pisa e di Lucca dall’altra. \nQuindi essendo caduta nel 2 dicembre dell’anno 1317 la \ndedizione degli uomini di Gerfalco al comune di Massa, \n(Vedere il suo Articolo) i Senesi mossero la loro oste \ncontro i Massetani, per cui fu gioco forza scendere a delle \ntrattative di pace, che fu poi conclusa il 13 giugno del \n1319. \nInfatti il comune di Massa con quello di Siena prestò \nsoccorso e favore ai Fiorentini nel tempo che questi \nguerreggiavano contro i Pisani e i Lucchesi comandati da \nCastruccio. E alla stessa guerra vollero riferire due \nproteste da ser Cerbone di Gherardino fatte negli anni \n1326 e 1325 contro il Comune di Massa Marittima, per la \nragione che egli fino dell’8 febbrajo 1325 aveva preso in \naffitto per anni dieci le cave di zolfo e di allume di \nMonterotondo per il prezzo di fiorini 200 d’oro; stante \nperò la guerra accaduta negli anni 1326 e 1327 contro i \npaesi ghibellini e i fuorusciti delle città guelfe di Firenze, \nSiena e Massa, chiedevasi di ragione dallo stesso fittuario \nla promulgazione del fitto delle stesse cave di zolfo e \nallume per due anni più del tempo determinato. \nNell’anno 1325 trovo, che il Comune di Massa deliberò di \ncomprare la porzione del Castello di Colonna appartenuta \na Simone del Rosso de’Lambardi di Buriano, posseduta \n\n\n\nallora dalla moglie di Ugolinuccio da Monte Merano di \nlui nipote. \nAnche un lodo pronunziato dagli arbitri del 12 maggio \n1326 appella a un istrumento di compra della porzione del \nCastello e distretto di Colonna fatta per conto del Comune \ndi Massa, il quale sborsò per simile acquisto lire 4100 \nsenesi. \nFrattanto i Massetani continuavano a guerreggiare contro \ni nobili e magnati del loro contado, fra i quali i più potenti \ne più ostinati si mostrarono sempre i conti \nPannocchieschi. \nGià all’Articolo GAVORRANO fu riportato il sunto di \nalcune capitolazioni fatte il 30 settembre 1327, allorché \ngli uomini di quel paese, prima sudditi dei CC. \nPannocchieschi, poscia dei Malavolti di Siena, vollero \nsottoporsi all’accomandigia del Comune di Massa. \nAlla stessa operazione dovettero ricorrere l’anno dopo i \nconti Pannocchieschi signori di quel castello, ancorché \nessi nel 7 giugno del 1328 ottennero dal Comune di \nMassa, che gli uomini di Pietra fossero contemplati a \nparità dei cittadini massani; con che ricevessero per \npotestà un ufiziale da eleggersi dai Nove governatori di \nMassa, che si osservasse lo statuto massano per le \ncondanne criminali, accettuate le ingiurie verbali, che si \nallirasse il Comune di Pietra nel libro degli estimi del \nComune di Massa, e che quegli abitanti inviassero nella \nvigila di S. Ce rbone il tributo di un cero alla cattedrale. \nSennonché lì 2 novembre dello stesso anno 1328, \nmediante nuovi patti stipulati fra il sindaco di Massa e \nMino di messere Cione Malvolti, questi alienò la metà dei \nCastelli di Pietra e suo territorio,del quale si prescrivono i \nseguenti confini: cioè, con l’Accesa,Giuncarico,Perolla, e \nMontepozzali. Lo stesso Malvolti cedé al Com. massetano \nle porzioni dei castelli di Gavorrano e di Gerfalco, che \naveva poco innanzi acquistate dai fratelli Nello e Nerio \nfigli di Mangiante Pannocchieschi; per le quali vendite il \nMalavilti ricevé dal sindaco dei reggitori di Massa la \nsomma di 6000 fiorini. – Finalmente con altro istrumento \ndel di 8 novembre 1328 i prenominati fratelli Nello e \nNerio Pannocchieschi; per le quali vendite il Malavolti \nricevé dal sindaco dei reggitori di massa la somma di \n6000 fiorini. – Finalmente con altro istrumento del di 8 \nnovembre 1328 i prenominati fratelli Nello e Nerio \nPannocchieschi venderono allo stesso Comune l’altra \nmetà del castello e territorio di Pietra, e 9 delle 30 parti \ndel castello e corte di Gavorrano con tutte le case e \npossessioni di loro pertinenza, più 9 delle 60 parti di tutti i \nloro diritti, case palazzi, poderi, e argenterie del castello e \nterritorio di Gerfalco, il tutto per il prezzo di 6000 fiorini \ndi moneta fiorentina, nella quale occasione fu ratificata la \nvendita fatta dal Malavolti sei giorni innanzi al Comune \ndi Massa, col farsi i due Pannocchieschi mallevadori dei \npatti stipulati. – Vedere PIETRA DI MAREMMA, \nGAVORRANO E GERFALCO. \nIn realtà nel trattato di pace, concluso in Montopoli nel 30 \nluglio 1329, fra i diversi capitoli eranvi i seguenti; che il \nComune di Massa non fosse tenuto di restituire il castello \ndi Gavorrano; e che tutti i beni immobili di proprietà del \nComune predetto, occupati da dieci anni in avanti da \nGentile di Corsino de’Gufi, e dai figli di Dino dei Gufi \nfuorusciti massetani si dovessero restituire dal Comune di \nPisa, e viceversa; finalmente che il Comune di Massa \n\nribandisse i ghibellini della famiglia Gufi e gli restituisse i \nloro beni, eccettuando però dall’amnistia la famiglia \nnobile massese de’Todini. \nNell’anno 1330, a di 28 luglio, il Comune di Massa \nacquistò in compra dal conte Baccio del conte Inghiramo \nda Biserno la porzione di una torre che egli possedeva nel \nTerzo di Borgo presso il Palazzo degli Anziani. Il qual \ndocumento ci dà a conoscere la situazione del palazzo del \ngoverno, che è quello attualmente di residenza del \nmagistrato comunitativo sulla piazza del Duomo. \nMa cotest’anno 1330 riescì cala mitoso ai Massetani stante \nle ostilità insorte fra essi e i Senesi, sicchè il Com. di \nMassa si risolvè di rinnovare patti di alleanza con i Pisani. \nDondechè nel 3 giugno del 1331 i sindaci dei due Comuni \nconclusero una lega per 10 anni alle condizioni seguenti. \n1°.Che il Com. di Massa durante il tempo di cotesta lega \ndovesse eleggere il suo potestà e capitano con un giudice \nassessore fra i cittadini pisani col salario di lire 800 di \ndenari piccoli, moneta corrente in Massa, e al giudice \nassessore di lire 150. 2°.Che si avessero e che si tenessero \nper amici gli amici e per nemici i nemici dell’uno come \ndell’altro paese; 3°.Che Pia non dovesse ricevere i ribelli \ndi Massa nel suo distretto, e viceversa; 4°.Che ribadissero \ni cittadini fuorusciti di Massa, e quelli del comune di \nScarlino; 5°. Che uno de’due Comuni prestasse ajuto \nall’altro con le forze sue e quelle de’respettivi popoli \nsottoposti; mentre fra i paesi che dipendevano allora dal \ngoverno di Massa si noveravano quelli di Gerfalco, \nMonterotondo, Perolla, Pietra, Gavorrano, Colonna, \nCaldana, Ravi, Rocca e Campetroso (loc. cit.) \nQuantunque cotesto trattato avesse corta durata, a cagione \ndelle inimicizie che insorsero fra i Massetani e i Pisani \ncontro il governo della Repubblica di Siena, giova non \nostante a farci conoscere quelli e quanti castelli e territorii \nnell’anno 13331 dipendevano dal governo politico di \nMassa. \nGli storici senesi parlano di una battaglia fra l’esercito di \nSiena e quello pisano e massano battaglia tra Giuncarico e \nColonna, lì 14 dicembre 1332, nella quale fazione ebbero \nla peggio i Pisani coi loro alleati. – Alla sconfitta del 1332 \nessendosi aggiunta una orribile carestia, i Fiorentini \nsupplicarono il Pontefice Giovanni XXII a volersi \ninterporre per metter pace e concordia fra i Comuni di \nPisa e di Siena, che si facevano guerra l’un l’altro per \nsignoreggiare Massa e le sue castella. \nIl Papa aderendo alle preci de’Fiorentini, col ritorno da \nAvignone di Francesco Salvestri vescovo di Firenze, volle \ninvestirlo a tal effetto suo delegato pontificio. Questi \ninfatti ordinò alle respettive parti belligeranti di \nsospendere ogni ostilità, invitando ciascuno dei tre \nComuni a inviargli il loro sindaco con facoltà di \nconcludere l’accordo e di accettare il lodo che il prelato \nfiorentino in qualità di arbitro doveva pronunziare. \nDopo do ciò la Signoria di Firenze a nome del suddetto \nLegato apostolico ricevé in guardia non solo la città di \nMassa, ma i castelli di Monterotondo, di Gerfalco, di \nPerolla, di Gavorrano, di Colonna, di Rocchetta, di Pietra, \ndi Caldana, di Campetroso, e di Ravi, assumendosi l’onere \ndi adempire quanto fosse per lodare il vescovo Salvestri \nper l’una e per l’altra repubblica. Infatti nel di 4 settembre \ndel 1333 fu pronunziato il lodo, col quale si ordinava ai \nPisani di lasciare libera la città e le fortezze del Comune di \n\n\n\nMassa, ed ai Senesi di restituire ai Massetani le loro \ncastella e prigioni, e viceversa questi a quelli. Inoltre \nfurono assoluti i sudditi di ciascune delle tre città da ogni \npena e condannagione imposta loro dal 30 giugno 1333 \nfino a questo suddetto giorno; e finalmente fu prescritto \nche la confederazione del 28 luglio 1330 fra il Comune di \nPisa e quello di Massa dovesse sospendersi per il corso di \n5 anni. \nIl lodo fu ratificato dai rispettivi sindaci nel 25 settemb re \n1333; nel mentre che quello di Massa dichiarava, che \nd’allora in poi per tre anni consecutivi la sua patria si \nsarebbe governata in nome del vescovo di Firenze, alla \npresenza del quale bentoso fu eletto per potestà di Massa \nil nobil uomo Simone di messer Rosso de’Gianfigliazzi di \nFirenze, e in giudice delle appellagioni messere Nepo di \nmessere Pazzino de’Pazzi. Quindi la signoria di Firenze \nordinò al suo commissario Ranieri del Forese di lasciar \nlibera Massa e le sue castella ad ogni volontà del Legato \npontificio. Poco dopo, nel 23 gennajo successivo, in nome \ne a onore del vescovo di Firenze il Comune di Massa \nnominò in suo potestà messere Ciampo di messere Pietro \ndella Tosa cittadino fiorentino, e Riccardo da \nCastiglionfiorentino all’ufizio di bargello per mesi sei. \n(ARCH. DIPL. SEN. Carte della città di Massa. – \nRIFORMAG. DI FIRENZE. – G. VILLANI Cronic. \nLib.X cap. 223. – AMMIR. Stor. Fior. Lib. VIII.) \nFra le stesse carte del Comune di Massa una del 31 \nmaggio 1334 tratta dell’imprestito fatto a detta città di \nmille fiorini d’oro da Simone di Rosso de’Gianfigliazzi di \nFirenze. Nel 10 luglio dell’anno medesimo ebbe luogo \nuna convenzione fra il Comune di Massa e il conte \nGuidarello di messere Guido da Lattaja signore della sesta \nparte del Castello e territorio di Ravi, con la quale fu \nsottoposta alla giurisdizione del Comune preindicato la \nporzione di quel Castello spettante al C.Guidarello, \ncoll’ammettere questi alla cittadinanza massetana. \nLa stessa sottomissione al governo di Massa fu eseguita \nnell’agosto 1334 dagli uomini di Monterotondo, e nel \nsettembre susseguente dai signori di Caldana. \nNel 3 febbrajo 1335 (stile comune) a nome del vescovo di \nFirenze il sindaco di Massa elesse in potestà messere \nGiampiglione dei Tornaquinci fiorentino, e tre giorni \ndopo la stesso vescovo di Firenze Signore generale della \ncittà di Massa e suo distretto, avendo dato ordine che si \neleggessero il conservatore della pace, ossia il capitano \ndel popolo, ed il giudice degli appelli, confermò \nl’elezione del suddetto Giampiglione de’Tornaquinci per \nsei mesi col salario di 200 fiorini d’oro. \nCotesto concordato per altro non continuò per l’intiero \ntriennio convenuto, a cagione dei Sanesi, siccome fu \navvertito da Giovanni Villani al luogo citato, e quindi al \ncapitolo 33 del Libro XI delle stesse cronache. \nImperocché ivi distesamente racconta “come ai 24 agosto \ndel 1335, tenendo i Fiorentini la città di Massa per \nl’accordo fatto per il loro vescovo l’anno 1333, ed \nessendovi per potestà Tigghia di messer Bindo \nde’Buondelmonti, e per capitano Zampiglione \nde’Buondelmonti, e per capitano Zampiglione \nde’Tornaquinci, la setta de’cittadini che amavano i \nSanesi, e per loro trattato, cominciarono il romore e \nbattaglia nella città, e a barrarsi nella terra; e la parte \nde’Sanesi si accordò col predetto Zampiglione capitano \n\ndel popolo, e dissesi per corruzione di moneta. \nIncontanente vi cavalcaro i Sanesi ed antraro nella terra \ndalla parte di sopra (città nuova) ov’era la forza della loro \nsetta. I fiorentini vi mandarono allora il loro vescovo e \naltri ambasciatori per racquetare la terra, ma niente \nv’adoperarono per la forza de’Sanesi che avean presa gran \nparte delle fortezze della città, talchè convenne per forza \nch’al tutto fossono Signori della terra, e cacciarne i \ncapolari amici de’Pisani.” \nLe carte sincrone di Massa, e quelle del Kaleffo nero \ndell’Arch. Dipl. senese stanno a conferma della verità di \ntale avvenimento. \nInfatti in una riformagione della Signoria di Siena, sotto di \n5 ottobre 1335, indizione IV, si dice, che essendo nata \ndiscordia, e volendo far pace tra il Comune di Siena e \nquello di Massa di Maremma, i prudenti uomini Gottrigo \ndi Scolajo e Tura di Giacomino, stati eletti arbitri per detto \neffetto dal consiglio generale della Repubblica senese, \npronunziarono rapporto a Massa i patti seguenti: 1°. di \ncedere tutti i luoghi e fortilizii della stessa città alle forze \ndi Siena, accordando l’uso dei medesimi, l’entrata e \nl’uscita liberamente a piacere dei Signori Nove; 2°. di \nprendere dalla città di Siena il potestà con l’obbligo a \nquesti di far giustizia secondo lo statuto di Massa; 3°.di \ntenere il Compartimento di Siena per amici gli amici del \nComune di Massa e viceversa; 4°. che il Comune di \nMassa debba bandire coloro che fossero banditi dalla città \ne distretto di Siena; 5°.che debba accogliere l’esercito \nsenese e unirsi al medesimo appena che il Comune di \nMassa sarà ricercato dai Signori di Siena; 6°. Che il \nComune massetano non debba fare lega con alcun \nComune o signore, e le già fatte leghe s’intendano \nrescisse; 7°. Che i Signori Nove debbano tener ragione in \nSiena a istanza di quelli di Massa che reclamassero contro \ngli stessi cittadini senesi o suoi distrettuali; 8°. che \ngl’individui della famiglia Todini, possa restare in Massa \nfinché sia procurata pacefar Siena e detta famiglia; 9°. che \nil Sindaco del Comune di Siena debba interessarsi per un \namichevole aggiustamento fra i Massetani che si dicono di \nCittà vecchia e quelli di Città nuova. Finalmente fu \nstabilito di eleggere 12 prudenti uomini, incaricati di \nprovvedere agli ufizj, e alla maniera di eleggere in seguito \ni consiglieri e gli ufiziali della città di Massa, cui doveva \nperaltro presedere un rappresentante della Signoria di \nSiena. \nNell’anno 1336, al 6 di luglio, i Signori Nove insieme coi \nconsoli della città di Siena deliberarono,che nei fortilizj di \nMassa si tenesse guarnigione senese, e che i Massetani \ndovessero pagare a tal uopo un’imposizione di lire mille \ndi denari senesi per due anni avvenire. (ARCH. DIPL. \nSEN. l. cit.) \nA quell’anno medesimo 1336 appella la grandiosa opera \ndell’arco arditissimo che unisce la città vecchia di Massa \nalla città nuova. Imperocché in quel tempo appunto la \nRepubblica di Siena faceva acquistare dai particolari e dal \nvescovo di Massa di case piazze e terreni dentro la città ad \neffetto di fabbricarvi una fortezza, siccome venne bentoso \neffettuato. (ARCH. DIPL. SEN. Kaleffo nero n°10.) \nIn quanto agli architetti che furono autori dell’altissimo \narco testè nominato, ne dobbiamo la scoperta alle cure di \nun zelantissimo cittadino senese, Ettore Romagnoli, di \ncorto rapito alla patria e compianto dai suoi amici. \n\n\n\nFu egli che,esaminando nell’Arch. delle Riformagioni di \nSiena un libro di conti del 1336, intitolato, Ragione degli \nOperaj del cassero di Massa, trovò fra le altre cose \nregistrate le seguenti parole: che comprati dal Comune di \nSiena varj edifizj sulla città di Massa, si diè mano a \nfabbricarvi un’imponente fortezza. E fu appunto per punto \ndi cotesto lavoro che in detto libro di mano in mano \nregistravansi i deversi acconti pagati in quell’anno 1336 ai \nmaestri dell’opera. Fra i quali maestri di architettura ivi si \nnominano Maestro Agostino di Maestro Rosso nostro \narchitetto, e Maestro Agnolo di Maestro Rosso suo \nfratello; cioè quei due celebri artisti, di cui scrisse la vita \nGiorgio Vasari,ed ai quali Siena, Orvieto, Bologna e \nArezzo debbono, o dei grandiosi edifizj, oppure delle \nopere insigni di scultura. \nIl primo castellano del nuovo cassero della Città nuova fu \nAgnolino di Mino di Giovanni da Siena, il quale ebbe \ndalla Repubblica fiorini 1338, soldi 11 e denari 4 per \nspendere in armi, munizioni ed altre cose necessarie per \ndetto castello. \nNel 1339, all’occasione di un compromesso fra il Com. di \nMassa e quello di Siena per le spese fatte dal governo \nsenese a causa della fortezza nuovamente fabbricata in \nMassa,fu pronunziato un lodo, col quale venne stabilito, \nche il Com. di Massa dovesse in perpetuo pagare \nogn’anno a quello di Siena 1200 fiorini per guardia e \ndifesa del Cassero. –(ARCH. DIPL. SEN. Kaleffo nero \nn°81.) \nAlle stesse condizioni onerose nell’anno 1361 dovettero \nassoggettarsi i Massetani, mediante una convenzione \nrinnovata dai loro sindaci davanti i Signori Nove della \nRepubblica di Siena. \nFra le carte della città di Massa havvene una del 3 \ngennajo 1384, che può dare un’idea della morale \npubblica, e della polizia di quella città, poichè si tratta in \nessa della vendita fatta dal Comune di un postribolo, ossia \nbordello di Massa, a certa donna pubblica, Anna Tedesca, \nper l’annuo canone di lire otto con obbligo di tenerlo \nprovveduto di femmine da partito. \nSulla fine del secolo XIV la città di Massa al pari di \nquella di Siena avendo accolto le soldatesche e i \ncommisarj del duca di Milano, nel primo novembre del \n1400 fu fatto un decreto, col quale i governatori di Siena e \nil commissario del duca Giovanni Galeazzo ordinarono, \nche l’uffizio di potestà e quello di capitano del popolo di \nMassa si unissero in una sola persona, e che cotesta \nmagistratura venisse d’allora in poi conferita \nalternativamente fra i nobili ed i popolani col salario \nannuo di mille lire senesi. \nMa cotesta congiunzione del dominio senese a quello dei \nVisconti di Milano raddoppiò invece di alleggerire ai \nMassetani il giogo, sicchè nel mese di aprile del 1404, \nappena espulse le soldatesche ducali da Siena, il popolo di \nMassa si mosse a rumore per assalire e scacciarle dalle \nsue mura. Dondechè con provvisione del 18 aprile 1404, \nfatta nel palazzo del governo, il concistoro di Siena in \nconsiderazione della fedeltà a delle fatiche sofferte dal \npopolo massetano per espellere le milizie del duca di \nMilano dalla fortezza di Massa e ricuperare la medesima, \ndecretò, che per 5 anni avvenire i Massetani fossero esenti \ndal censo di 500 fiorini d’oro, che restasse cassato il loro \ndebito arretrato, e che per tutto il quinquennio la \n\nRepubblica senese avrebbe mantenuto il suo spese il \ncancelliere di Massa. A cotesta deliberazione del \nconcistoro di Siena tenne dietro un’altra in data del 5 \nsettembre 1405, con la quale fu ordinato, che niuno \nd’allora in poi dovesse farsi far ragione dal castello della \nfortezza di Massa, ma che le cause civili venissero decise \ndal capitano e podestà di detta città, benché si trattasse di \nservi e dipendenti da quel castellano.(ARCH. DIPL. SEN. \nl.cit..) \nPerò tali elergità erano piuttosto una prova della \ndecadenza di Massa, anziché della generosità del governo \ndi Siena; siccome lo dimostrano i fatti che ne \nconseguirono. Avvegnachè nel 19 novembre 1408 il \nconcistoro sanese ad istanza del Comune di Massa, avuta \nin vista la diminuita popolazione di questa città, ridotta \normai al numero di 400 persone, per cui non poteva quel \nComune corrispondere al censo antico e alla tassa più \nvolte variata, deliberò, che questa venisse ridotta per 5 \nanni successivi a soli 400 fiorini d’oro da lire 4 per \nfiorino. \nStanno a conferma della decadenza progressiva di questa \ncittà altre due deliberazioni emanate dal governo sanese \nnel 20 e 29 aprile dell’anno 1428. Nella prima delle quali \nsi dichiara, come al consiglio di Siena fu rappresentato dai \nsindaci di Massa; 1°. che la sua popolazione era ridotta a \n400 uomini, la maggior parte forestieri; 2°. che \nl’agricoltura e al mercatura erano affatto venute meno; 3°. \nche si erano ristretti i pascoli per avere il governo di Siena \noccupate molte castella dell’antico distretto massetano; 4°. \nche la città di Massa aveva un debito colla Bicherna di \n12800 lire sanesi, e di altre 8000 lire per grani \nsomministrati. In vista delle quali cose il concistoro di \nSiena, avuto in considerazione i servigj prestati dal \nComune di Massa, e lo stato infelice in cui si trova allora \nridotta la stessa città, con provvisione del 29 aprile del \n1428 accordò gli appresso privilegj;1°. che ogn’anno nella \nvigilia di S. Maria di agosto il Comune di Massa \noffrirebbe un palio del valore di lire 200 per dieci anni; 2°. \nche nessun bandito, non ostante i patti antecedenti, potesse \ngoder franchigia nel territorio di Massa; 3°. che per dieci \nanni continui il Comune suddetto pagherebbe alla \nBicherna lire 1800 l’anno; 4°. che si dovessero tener fremi \ntutti gli altri patti delle convenzioni passate e in questa \nnon contemplati. \nÈ verisimile che i Massetani riescissero amari anzi che \ngraziosi cotesti privilegj, come quelli che sembravano \ndiretti a gravare piuttosto che ad alleggerire il giogo \nsanese. \nEra realmente in lite il Com.di Massa con quello di Siena, \nnel 1474, quando si trattava di dovere assegnare una \nquantità di terreno del territorio di Pietra spettante allora al \ndistretto di Massa per formarvi un lago artificiale che fino \ndal 1469 dai reggitori senesi fu progettato. – Vedere \nLAGO DI PIETRA. \nChe le condizioni politiche ed economiche de’Massetani \nandassero vie più deteriorando, lo dimostrano le \ncapitolazioni stabilite nell’anno 1467 fra i governatori di \nSiena e quelli di Massa, nelle quali fu prescritto; 1°.che \nper anni 15 avvenire questo Com. dovesse pagare per \nannuo censo alla città di Siena fiorini 600, e alla sua \ncattedrale un cero del valore di fiorini 50; 2°.che i \nMassani non potessero esigere dai cittadini senesi alcuna \n\n\n\ngabella di mercanzie né d’altre cose, le quali si facessero \npassare per Massa o per il suo distretto; 3°. all’incontro \nche i Massani a tenore de’statuti sanesi fossero tenuti di \npagare la gabella delle proprie mercanzie che \nintroducevano in Siena, come pure il dazio di quei generi \nche eglino volessero estrarre da Siena o dal suo distretto; \n4°. che nella città di Massa e suo contado non si potessero \nricettare banditi di Siena, o altri condannati in qualunque \nmaniera e a qualsiasi pena; 5°. che i banditi della città di \nMassa non sarebbero ricettati dai senesi; mentre per il \nrestante restavano fermi i patti antecedenti. (ARCH. \nDIPL. SEN. Kaleffetto). \nCoteste convenzioni al termine dei 15 anni furono \nrinnovate (anno 1482) con la differenza che il tempo delle \ncapitolazioni non doveva oltrepassare i dieci anni. \nIn questo frattempo i Pontefici Sisto IV e Innocenzio VIII, \npremurosi di procurare al governo romano l’esclusivo \ncommercio dell’allume, fulminavano l’interdetto al \nComune di Massa per avere concesso il permesso di \nvendere le Allumiere di Montione e dell’Accesa state dal \nvescovo Massano poco innanzi donate alla S. Sede. \nIn mezzo a tali disposizioni poco pacifiche, dopo tante \nopere ostili e rivalità, dopo una serie poche volte interrotta \ndi ingiurie, di uccisioni, di esilj e di rapine fra i magnati di \ncontado, i senesi e gli uomini di Massa, si arrivò alla metà \ndel secolo XVI, quando non senza gran cordoglio \nde’Massetani si vide avvicinarsi l’ultim’ora della \nrepubblica senese, vinta dalle armi dell’Imperatore Carlo \nV e dai tesori di Cosimo I duca di Firenze. A quest’ultimo \ninfatti i Massetani per atto pubblico del 3 febbrajo 1554 \n(stile fiorentino, ossia 3 febbrajo 1555 stile comune) \nprestarono giuramento di fedeltà e sommissione, non \nsenza tralasciare di far conoscere al novello principe il \ndesiderio che eglino tuttora nutrivano di riacquis tare le \nantiche franchigie, suppongono quelle delle prime \ncapitolazioni con la Repubblica di Siena. \nPer la quale cosa nel 17 maggio 1560 il Cardinale Agnolo \nNiccolini governatore per Cosimo I dello Stato senese \ninviò a Firenze una dettagliata informazione per le \ndomande che si facevano dalla Comunità di Massa, \ndesiderosa come mostravasi di non vedere pregiudicata \ncotesta città negli antichi privilegj ed esenzioni.(ARCH. \nDELLE RIFORMAG.di FIRENZE). \nMa la provincia inferiore senese, ossia quella che oggi \nconoscesi sotto nome di Compartimento di Grosseto, \ndurante il dominio della Repubblica di Siena era caduta in \ndeplorabile stato, che ad onta di avere Cosimo I inviato \ndall’estero molte famiglie per fissare il loro domicilio in \nMassa; ad onta che il di lui figlio e successore obbligasse \nle comunità di Massa ad alienare una parte dei terreni \ncomunitativi ai privati col fine di arrivare l’industria e la \nproduzione mediante un maggior numero di piccoli \npossidenti; ad onta di queste e di altre favorevoli \ndisposizioni, tutto restò paralizzato dall’impedita libertà \ncommerciale, e specialmente dalla tratta de’grani stata \nquasi sempre coartata,o resa presso che nulla. In guisa \nche, senza calcolare le cause fisiche,cotesta ultima \nproibizione rendeva vani tutti i precedenti rimedj, e \ndivenne sempre di più uno degl’incentivi maggiori \ndell’abbandono delle semente, e della deteriorata \ncondizione fisica della Maremma sanese. In conseguenza \nrimasero inefficaci le disposizioni promosse dai principi \n\ndella famiglia Medicea, e le sorte dei Massetani, al pari di \nquella dei paesi intorno, andò sempre più peggiorando per \nla calamità generali della provincia inferiore di Siena. \nAnche i provvedimenti fatti inserite negli statuti di Massa \ndel 1590 dai granduchi Francesco e Ferdinando I per \nconceder privilegj a tutti coloro che si recassero di nuovo \nad abitare o per un certo tempo avessero stanziato in \nMassa, anche coteste franchigie rimasero senza utili \nresultamenti. – Lo stesso dicasi del primo Granduca della \ndinastia regnante,quando, nella lusinga di ripopolare e di \nmigliorare lo stato economico della Maremma massetana, \nchiamò costà una colonia dalla Lorena; ma ancora questo \nrimedio non fu che un passeggiero palliativo, il quale \ncessò il suo debole effetto con la morte progressiva \ndegl’individui venuti per rispopolare e rianimare la \nmassetana contrada. – Era pertanto Massa con la sua \nMaremma ritornata in uno stato di desolazione quando salì \nsul trono della Toscana il gran Leopoldo. \nFurono le leggi e i provvedimenti economici ordinati dal \nmoderno Solone quelli che fecero cangiare aspetto a \nMassa meglio che ad alcun altro luogo delle Maremme \nsenesi. Fu quel grand’uomo che diede il primo esempio \nper fare cessare i perniciosi effetti della separazione del \npascolo dal possesso del suolo. Fu Leopoldo I che \nconcedé a livello perpetuo ai lavoranti terrieri tutti i luoghi \ndi pastura stati fino allora amministrati da corporazioni \npie, o comunitative, o da altre magistrature. Fu Egli, che \nrivolse il suo animo alla riduzione fisica delle \nMaremme,ed è sua mercé se gli abitanti di Massa videro \nsparire i piccoli paduli e acquitrini della Ghirlanda, della \nRonna, del Pozzajone e delle Venelle, i quali con \nputrescenti e mofetiche esalazioni infestavano la \nsovrastante città. Sennonché rimanevano sempre a danno \ndegli abitanti della Maremma massetana due più vasti \nfomiti d’infezione; voglio dire, il padule di Piombino a \nlibeccio, e quello di Scarlino a ostro della città. Quello che \nper brevità di tempo, e per un sistema idraulico di poco \nfelice successo, non si poté effettuare a prò delle \nMaremme di Massa e di Grosseto dal Granduca Leopoldo \nI, si opera attualmente mercé l’Augusto erede del suo \nnome, il Granduca LEOPOLDO II, con un metodo \nidraulico di bonificamento che promette un esito meno \nincerto, perché dimostrato suscettibile di condurre con \npazienza a buon termine la più vasta, più difficile, più \nmagnanima e più gloriosa intrapresa. \nDovendo dire una parola degli stabilimenti pubblici di \nMassa, richiamerò i miei lettori all’epoca già di sopra \naccennata della costruzione delle mura della Città nuova , \ndella torre dell’Orologio, del palazzo del Comune, \ndell’arditissimo arco, del cassero sul Monte regio , stato \nceduto ai Senesi dai vescovi per costruirvi la rocca nel \npunto più prominente della città alta, convertita da \nLeopoldo I ad uso di ospedale. – Al che aggiungerò, come \nuna gran parte delle attuali mura della città nuova di \nMassa, dopo il 1377 furono rifatte, siccome apparisce da \nuna delibera presa dal concistoro di Siena nel 23 \nnovembre di quell’anno, con la quale fu accordata licenza \nal Comune di Massa di rifabbricare le mura della sua città, \npurché non si pregiudicasse al cassero; obbligando nel \ntempo stesso il magistrato di Massa a pagare una lira per \nogni canna di muro. Per il qual effetto il governo sanese \nordinò che si destinassero a tale impresa edificatoria i \n\n\n\ndenari che si dovevano ritirare dal vescovo e dal clero \nregolare di Massa e del suo distretto. (ARCH. DIPL. \nSEN.,Carte della Com.di Massa.) \nEgualmente è da osservare, che la cattedrale di S. \nCerbone fu riedificata dalla comunità dopo il 1225, \nsiccome lo danno a conoscere lo stile architettonico e più \nancora la cessione fatta nel 1225 dal vescovo Alberto e \ndal suo clero dei diritti baronali e beni allodiali al Comune \ndi Massa. Che poi l’attuale duomo fosse rimasto compito \nal principio del secolo successivo, lo mostra la \ndeliberazione presa dal magistrati civico di Massa del \n1316, allorché ordinava all’operajo della cattedrale di fare \ncontinuare a dipingere le pareti, (ora però nude) della \nchiesa di S. Cerbone. Non ostante il Duomo di Massa fu \nrestaurato, almeno nella parte della tribuna e nella sua \ntettoja, quando, per rifare l’una e l’altra l’operajo di quel \ntempio alienò nel 26 dicembre 1483 alcuni beni lasciati \nalla detta opera da Ser Francesco di maestro Benuccio da \nMassa. (ARCH. DIPL. FIOR. Carte di Massa). \nQuesto tempio è tutto costruito di travertino squadrato, \ncircondato intorno da mezze colonnine. Ha una bella \nfacciata con le caratteristiche architettoniche del secolo \nXIII, nell’interno è diviso in tre corpi o ambulatorj con \narchi a tutto sesto sorretti da colonne di pietra; la cupola \nche si alza nella crociata dubito che sia un lavoro del \nsecolo XV avanzato, così quello della vicina torre o \ncampanile, siccome lo è l’altar maggiore, tutto di marmi \nfini, sotto alla cui mensa sono racchiuse le ceneri del \nsanto vescovo Cerbone dentro ad un arca di marmo \nbianco storiata a quadri di alto rilievo, scolpita nel 1323 \nda maestro Goro di Gregorio senese. Di data anteriore e di \nmano meno valente è la scultura della vasca per il fonte \nbattesimale posta a piè di chiesa, opera fatta nel 1262 da \nmaestro Giroldo del fu Jacopo da Lugnano; il tempietto \nche stà in mezzo alla vasca del 1467. A piè del fonte \nbattesimale vedesi un bel sarcofago antico con sculture \nsimboliche rappresentanti l’anima quando è unita, e poi \nnell’atto di separarsi dal corpo umano. Fra i quadri di \nqualche merito può citarsi quello di Francesco Vanni nella \ncappella presso l’organo, rappresentante Adamo ed Eva. \nIl vasto tempio di S. Pietro all’Orto in città nuova fu \nedificato nel 1197, come rilevasi da un’iscrizione sopra la \nporta maggiore pubblicata dal Targioni. Fu però ampliato \ndai Frati Romitani di S. Agostino, ai quali fu ceduta \ncotesta chiesa nel secolo XIII, allorché vi fondarono nel \n1269 il convento annesso, dove nel secolo attuale venne \nad abitarlo la famiglia dei Frati Zoccolanti qua traslata dal \nloro antico convento di S. Francesco fuori le mura di \nMassa, per ridurre questo ad uso di seminario. \nNel suddetto tempio di S. Pietro all’Orto può vedersi la \ntela all’altare della SS. Annunziata dipinta dall’Empoli \nnel 1614, all’altare di S. Michele un buon quadro di \nRutilio Manetti, autore di altro dipinto anche più \npregevole per robustezza all’altare della Visitazione; ma \ntutto resterebbe vinto dalla raffaellesca dipintura \ndell’altare di S. Bastiano, se fosse meglio conservata \ncotesta opera pregevolissima del Pacchiarotto. \nChiuderò il presente articolo con il quadro della \npopolazione di Massa a quattro epoche diverse per vedere \nil confronto vistoso che passa fra il numero degli abitanti \ndi questa città dal 1640 al 1839. \n \n\nMOVIMENTO della popolazione della città di MASSA \nMARITTIMA a quattro epoche diverse, divisa per \nfamiglie. \n \nANNO 1640: Impuberi maschi -; femmine -; adulti \nmaschi -, femmine -; coniugati dei due sessi -; \necclesiastici dei due sessi -; numero delle famiglie 165; \ntotale della popolazione 586. \nANNO 1745: Impuberi maschi 67; femmine 72; adulti \nmaschi 74, femmine 107; coniugati dei due sessi 77; \necclesiastici dei due sessi 45; numero delle famiglie 145; \ntotale della popolazione 442. \nANNO 1833: Impuberi maschi 583; femmine 368; adulti \nmaschi 220, femmine 220; coniugati dei due sessi 1000; \necclesiastici dei due sessi 91; numero delle famiglie 457; \ntotale della popolazione 2482. \nANNO 1839: Impuberi maschi 512; femmine 481; adulti \nmaschi 439, femmine 442; coniugati dei due sessi 921; \necclesiastici dei due sessi 45; numero delle famiglie 466; \ntotale della popolazione 2840. \n \nCOMUNITA’ DI MASSA MARITTIMA. – A questa \ncomunità, una delle più vaste del suo Compartimento, e di \ntutte quelle del Granducato (se n’eccettui Manciano) per \nsovrana disposizione del 14 luglio 1837 vennero \naggregate due sezioni, Follonica e Valli con l’altra di \nMontioni, dell’estensione territoriale di 11225.96 quadrati \nagrarj, appartenute all’antica comunità di Scarlino, unita \npoi a Gavorrano. A questa ultima invece furono cedute \naltre due sezioni, cioè il Pian di Tatti e Pietra, già \ncomprese nell’antico territorio di Massa, le quali \nabbracciano una superficie di 10814.55 quadrati agrarj. – \nPer tal modo la comunità di Massa attualmente occupa \nuna superficie territoriale di 127465.82 quadrati agrarj, \npari a miglia toscane 158 e compresivi 2226 quadrati per \ncorsi d’acque e strade. \nVi si trova nell’anno 1833 una popolazione di 6193 \nabitanti, corrispondente a circa 40 individui per ogni \nmiglio quadrato di suolo imponibile; mentre nel principio \ndell’anno 1839 vi si contava una popolazione fissa di \n6556 abitanti, equivalente a più che 42 individui per \nmiglio quadrato come sopra. \nIl territorio comunitativo di Massa Marittima è circondato \nda sette comunità, e per la traversa di un miglio, alla \nspiaggia di Follonica, dal mare. Dal lato di libeccio della \ncittà rasenta il territorio della Comunità di Piombino, a \npartire dalla foce del fosso del Castello di Valli in mare, e \ndi là dirigendosi verso settentrione sale sul crine dei colli a \nponente di quel Castelletto, poscia attraversa la strada R. \nmaremmana e quindi risale sui poggi della Pievaccia (di \nValli), per dove s’inoltra per la strada mulattiera, \nnominata de’Confini, sul poggio di Montioni Vecchio. \nDirimpetto alla sua torraccia cessa la Comunità di \nPiombino, e sempre dal lato di ponente sottentra quella di \nSuvereto, con la quale l’altra di Massa fronteggia, innanzi \ntutto mediante il fosso d’Acquanera, poi piegando da \nponente a grecale cammina per la via di Calza lunga, \npassando sul poggio Bussato, di là dal quale incontra il \nfosso Borgognano. Ivi rivolge di nuovo la fronte verso \nsettentrione per corredo le piagge, dove fu il castello di \nTricasi e quindi per passare dalla Torre al Gallo a ponente \nmaestrale di Monte Bamboli. Di costà scendendo verso la \n\n\n\npendice settentrionale del monte suddetto di due territorii \nentrano nel borro così detto del Caglio, col quale si \navviano nella fiumana della Milia. Mercé quest’ultimo \ncorso d’acque le due comunità fronteggiano per il \ncammino di circa un miglio sino a che il territorio di \nMassa lascia fuori a ponente la Milia per andare a trovare \ncon più corto cammino di circa un miglio sino a che il \nterritorio di Massa lascia fuori a ponente la Mila per \nandare a trovare con più corto cammino il fiume Cornia, il \ncui alveo rimonta di fronte all’altro di Suvereto nella \ndirezione da ostro a settentrione per quasi due miglia \ncostà dove il fiume forma un gomito. A questa voltata \ncessa il territorio di Suvereto, e viene a contatto con la \ncomunità di Monteverdi, quella della Comunità di Massa, \nda primo mediante la corrente della Cornia che risalgono \nda libeccio a grecale di conserva per un miglio di \ncammino, quindi per termini artificiali, traversando alla \nsinistra del fiume, percorrono di fronte a ponente e \nmaestrale i poggi dell’antico Gualdo del Re, ora detti \ndella Madonna del Frassine e del Bagno del Re, finché \narrivano sul borro di Gualdicciolo, la dove si estende una \nlingua del territorio delle Pomarance. Con questa \nComunità l’altra di Massa fronteggia dirimpetto a \nsettentrione maestrale, da primo mediante il borro \npredetto, poi lungo il fiume Cornia, che presto lascia fuori \na ponente per rimontare un fosso suo tributario, appellato \ndelle Gorghe, col quale passa davanti al Lago solfureo di \nMonterotondo. \nQuà voltando faccia da maestrale a settentrione rasenta le \ngronde del lago medesimo per entrare poco lungi nel \nborro Manciano, poscia nel fosso detto di Confine, e \nquindi salire il Monte di Mare, ossia quel nodo montuoso \nche separa la Valle della Cornia dalla valle della Cecina; \nnella quale ultima il territorio comunitativo di Massa \nMarittima s’inoltra fino al torrente Pavone. Costà sulla \nripa sinistra del Pavone cessa il territorio della Comunità \ndelle Pomarance ed entra a contatto quello di Montieri, \ncol quale l’altro di Massa rimonta verso le sorgenti del \nPavone salendo il fianco occidentale della Cornata di \nGerfalco per il corso di circa tre miglia di cammino nella \ndirezione di maestrale a scirocco. \nDa quella sommità, continuando la direzione verso \nscirocco, discendendo le due Comunità verso i poggi che \na ponente maestrale di Prata, là dove scaturiscono le \nprime fonti del fiume Merse, fino a che i due territorj \nappena giunti a settentrione di Prata, piegano da levante a \nscirocco per salire sui poggi situati a levante di Prata, al di \nlà dei quali trovano il botro della Formicciola, ultimo \nconfine orientale della Comunità di Montieri. Qui \nsottentra il territorio comunitativo di Roccastrada, col \nquale questo di Massa Marittima s’inoltra per termini \nartificiali sul monte Fornoli, indi per i poggi Peloso e \nde’Botri dirigesi sulle piagge orientali del monte di Tatti, \nquindi entra nel torrente Follonica tributario del fiume \nBruna, mediante il quale la Comunità di Massa rasenta dal \nlato di levante per due miglia di cammino l’altra di \nRoccastrada sino alla confluenza del Follonica nel \ntorrente Corsia. Costà lasciando fuori la Comunità di \nRoccastrada subentra nel lato di scirocco quella di \nGavorrano nella sezione del Piano di Tatti; e \ncamminando di conserva nella direzione di ponente \nlibeccio attraversano i poggi che dividono la vallecola del \n\nCorsia da quella del torrente Noni, donde si avanzano a \nostro di Monte Pozzali per indirizzarsi sul fiume Bruna ai \nForni dell’Accesa un’miglio a scirocco del Lago donde \nscaturisce. Attraverso il fiume, e poco dopo varcando i \npoggi che separano dal lato occidentale questa valle \ndall’altra della Pecora, le due Comunità entrano \nnell’alvero quest’ultima là dove si stacca la gora di \nFollonica. Cosicché i due territori percorrendo fra l’alveo \ndella Pecora e la gora suddetta scendendo paralleli a \nquest’ultima nella direzione da settentrione a ostro fino al \nlido del mare, rasentando così la gonda occidentale, che va \nattualmente colmandosi, del padule di Scarlino. Giunti i \ndue territorj al litorale di Follonica, questo di Massa lascia \nl’altro di Gavorrano al suo levante e voltarsi a ponente \nonde lambire per un miglio le onde marine, a partire dalla \ngronda occidentale del padule di Scarlino sino alla foce \ndel fosso di Valli, dove ritorna a confine il territorio della \nComunità di Piombino. \nFra i corsi principali d’acqua che passano o che resentano \nil territorio comunitativo di Massa Marittima vi è, a \nponente il fiume Cornia, a ostro la Pecora, a scirocco la \nBruna, a settentrione la fiumana Milia, mentre su gli \nopposti fianchi dei poggi, che stendendosi da quello di \nMontieri e di Prata, nasce, dal lato di levante il fiume \nMerse, e a settentrione il torrente Pavone, che è uno dei \npiù altri tributarj del fiume Cecina. \nLe strade regie e provinciali che guidano a Massa, o che \nattraversano per cotesta comunità, sono le seguenti: la \nregia Maremmana aperta dal granduca regnante, la quale \ntrapassa da libeccio a levante per il territorio massetano, a \nincominciare dal fosso di Valli sino alla fiumana della \nPecora, per un attraversa di circa miglia 2 e 1/2. \nMagnifico è lo stradone che dalla marina di Follonica \ndirigesi per i Forni di Valpiana alla città di Massa. – Fra le \nstrade RR. provinciali havvi quella che da Massa scende \nverso settentrione nel valloncello della Milia per quindi \nsalire sul Monte di Mare, mediante i poggi che separano la \nVal di Cornia dalla Val di Cecina, la quale per \nCastelnuovo, Monte Cerboli, Pomarance e le Moje porta a \nVolterra. \nSono pure RR. provinciali le due strade rotabili state di \nrecente aperte da Massa nella direzione di Grosseto e di \nPrata, mentre quest’ultima dovrà continuare il cammino \nper Casole, Colle e Poggibonsi. \nSono comunitative rotabili le strade che guidano da Massa \na Montioni, da Massa ai Forni dell’Accesa, da Massa a \nMonterotondo, ecc. \nFra i tributarj della Pecora rammenterò i torrenti Ronna e \nVanelle, che insieme si accoppiano innanzi di entrare nella \nPecora, le di cui acque mettono in azione i mantici, e i \nmagli delle ferriere di Valpiana, e quindi più in basso \nmantengono sempre viva e copiosa la Gora di Follonica \nper le grandiose fucine fusorie di quel paese. \nAll’Articolo FOLLONICA discorrendo del benefizio che \nrecano coteste acque correnti, dissi, che tanto quelle del \ntorrente Ronna, quanto l’altre delle Venelle scaturiscono \nda rocce di calcarea cavernosa costituenti l’ossatura dei \npoggi a ostro di Massa; che esse sorgenti in origine hanno \nuna temperatura tiepida, ma che strada facendo, dopo aver \nservito al mulino dei Pressi di Massa, chiamato per \nsincope Mulin Presso, da quelle acque svapora una \nporzione di acido carbonico, si deposita un carbonato \n\n\n\ncalcareo concrezionato (specie di travertino) di cui sono \nincrostate le pareti dei canali, siccome avviene nella \nstessa guisa \n \n\nDell’Elsa che da Colle a Spugna corre. \nQuindi ne conseguita, che le acque de’pozzi e delle \npubbliche fonti di Massa sono copiose di tartaro, \nessendochè la crosta esteriore del poggio, su cui siede la \ncittà, consiste quasi da pertutto di banchi altissimi di \ntravertino sovrapposti alla roccia calcarea cavernosa, o \nallo schisto calcareo argilloso. Infatti di pietra tiburtina \nsono costruite le principali fabbriche pubbliche e private \ndi cotesta città. \nResta infine da far parola di due altri torrenti non meno \ncopiosi di acque, né meno importanti per l’indole del \nsuolo sopra il quale scorrono; voglio dire della Milia e del \nRitorto suo tributario. Imperocché entrambi nascono sulle \npendici orientali de’poggi che stanno a settentrione di \nquello di Massa, donde viene la strada provinciale \nvolterrana. Questi sproni percorrendo da grecale a \nlibeccio racchiudono la Milia e il Ritorno fra due \nvallecole tortuose coperte in alto da rupi di calcarea \ncavernosa fetida, poscia più in basso da rocce calcareo \nschistose e galestrine, sino a che i due corsi d’acqua \naccoppiati si vuotano nel fiume Cornia. \nFinalmente dalla parte di scirocco lungi 4 miglia toscane \nda Massa, prende origine il fiume Bruna dall’emissario \ndel Lago di Accesa, alimentando esso stesso da copiose \npolle di acqua calda. \nMa il territorio di Massa Marittima, oltre le accennate \nparticolarità relative alla sua idrologia, cui vi sarebbero da \naggiungere le acque termali del torrente Riseccco, quelle \ndel Bagno del Re, il Lago caldo e zolfureo di \nMonterotondo ecc., presenta, rispetto alla natura del \nsuolo, fenomeni anche più singolari, e tali da dover \nesercitare la mente dei fisici, la perlustrazione dei \nmineralogisti, e le indagini dei geologi più famigerati. \nConcossiachè la parte montuosa che chiude a settentrione \nil territorio di Massa, la quale è di tutte le altre la più \neminente, spetta a quel gruppo o intralciatura di monti, \ndonde per tre direzioni diverse altrettante valli si \nschiudono; e che; relativamente alla geologia e alla \nmineralogia, potrebbero segnalarsi fra le più importanti \ndella Toscana. – Due di coteste valli (della Cecina e della \nMerse) nascono a settentrione e a grecale della città di \nMassa presso al confine del suo territorio comunitativo; \ncioè sulle spalle della Cornata di Gerfalco e sul fianco \nmeridionale del poggio di Montieri; mentre la terza valle \n(quella della Cornia) schiudesi fra i contrafforti \nmeridionali dei monti a maestrale e a settentrione di \nMassa, donde quelle acque s’incamminano da grecale a \nlibeccio direttamente nel mare fra la spiaggia di Follonica \ne quella di Piombino. \nLe cause plutoniane, per le quali tante rocce sedimentarie \ndi cotesti monti cangiarono di struttura e di aspetto, \nsomministrano esse sole in corto diametro un bel campo \ndi studio e di ricerche preziosissime al geologo e al \nminerista; stantechè i cultori di cotesta sfera possono \nesaminare nel perimetro dell’antico territorio populiense, \nora massetano, fenomeni naturali forse non mai visti \naltrove, e costà far tesoro di una ricca suppellettile di \nminerali e di rocce variatissime. \n\nQuindi è, che il territorio di Massa Marittima, per quanto \nsia stato da varj naturalisti percorso e descritto, con tutto \nciò io tengo opinione che meriti di essere ancora studiato. \n– Né temerei d’ingannar me, né tampoco la fiducia dei \nmiei lettori se dicesi, che nessuna contrada della Toscana \nsi presta meglio di questa per stabilire in Massa Marittima \nuna scuola di geologia e mineralogia teorico pratica, \ndonde fare, dirò pure, di questa piccola città il Frielberg \ndell’Italia. Conciossiachè gli alunni dell’istituto da me \ndivisato non avrebbero d’uopo di fare lunghe né troppo \nfaticose peregrinazioni per esaminare, per esempio, nelle \nisole di rimpetto a Massa i monti granitici e serpentinosi \ncoi potenti inesauribili filoni di ferro oligisto all’Isola di \nElba; e in quanto al vicino continente, volgendosi dal lato \ndi ponente, visitare nei monti Campigliesi e della \nGherardesca la copiosa varietà di marmi lamellari bianchi \ne venati, le rocce euritiche con sfere di anfibolo, il \ncarbonato di zinco, e i filoni di piombo e di ferro a Monte \nSilvestro e a Fucinaja, e per riconoscere fra la Torre S. \nVincenzo e Donoratico i depositi immensi di rocce \ntrachitiche. Così dalla parte sinistra del fiume Cornia a \nponente di Massa i monti di aluminite a Montioni, e a \nMonterotondo; mentre a levante scirocco della città \nriuscirebbero facili quanto fruttose le escursioni \nmineralogiche nel poggio di Montieri e all’Accesa per \nvisitare le cave di allume, quelle di vetriolo e di rame; per \nriconoscere le alterazioni del suolo intorno ai graniti di \nGavorrano; e passando a settentrione della suddetta città \ngli alunni potrebbero studiare le rocce della Cornata di \nGerfalco e il suo marmo gallo cereo ammonitico; mentre \nandando poco più lungi vedrebbero le calcedonie \nglobulose a Monteruffoli, le zolfiere a Libbiano, le moje a \nMontegemoli e a S. Lorenzo di Cecina; quindi ritornando \na levante di Massa, fra i monti donde si aprono per \nopposte vie le valli della Merse e della Bruna, \nincontrerebbero i cuniculi ostrutti delle abbandonate \nminiere di piombo argentifero, quelle di rame solforato e \ncarbonato a Prata, alle Pozzoje, alle Capanne, a Cugnano \necc.; senza dire dei depositi carboniferi testé scoperti a piè \ndi Monte Bamboli, e sotto Monte Massi; in una parola \ntroverebbero per ogn’intorno terreni nettuniani \nplutonizzati e convertiti in schisto galestrino, in calcarea \nfetida e cavernosa, in marmo, in aluminite ecc.. Ma più \nche altro gioverebbe la stazione di Massa agli alunni \ndell’ideato istituto per contemp lare il suolo donde emerge \nil singolarissimo fenomeno di quei laboratorj inesauribili e \nperenni di acido borico, a Monterotondo, alla Leccia, al \nSasso, a Searazzano e a Lustigniano, tutti in Val di \nCornia, mentre, nell’opposta Valle della Cacina lo stesso \nprodigio della natura più clamoroso e più esteso si affaccia \na Castel Nuovo, a Monte Cerboli ecc.ecc. \nNé al divisato progetto osterebbero attualmente quelle \ncause devastatrici che, avendo gradatamente progredito in \npeggio, disertarono nel giro di 400 e più anni la \npopolazione di Massa a segno da rendere pestifero il suo \nclima e più ancora quello della subiacente pianura. \nRispetto a ciò gioverà dire qualche parola dello stato \nattuale di cotesto clima, nonché dei provvedimenti fisici e \nsanitarj che si vanno intraprendendo per lo miglioramento \ndella limitrofa Maremma. \n \n\nClima della città di Massa \n\n\n\n \nIn quel tempo appunto che si tentava una via al \nrisorgimento dal primo sovrano dell’attuale dinastia \nregnante, nella speranza di provvedere allo spopolamento \ndella città e del territorio massetano, fu creduto buono \nespediente quello di mandarvi una colonia degli antichi \nsudditi di Lorena; ma questa non vi trovò sorte migliore di \nquella delle altre chiamate dal Bresciano e dal Friuli sotto \nil regno di Cosimo I. In guisa che fra i discendenti dei \nLorenesi venuti a Massa nel 1743 oggi non si contano più \nche due famiglie (Oner e Krismer) tuttora esistenti nella \nstessa città. \nLa infelice riuscita qui sopraccennati bastava essa solana \nscoraggiare chiunque in seguito avesse avuto desiderio di \ncedere alle allettative di premii che si concedevano, di \ncase, di terre e di utensili che si offrivano quasi in dono \nper rischiare la propria esistenza in un clima insalubre e \nper un terzo dell’anno all’umana natura pestilenziale. \nFurono pertanto più efficaci, e riuscirono al desiderio \nintento le misure economiche da Leopoldo I preordinate a \nfavore specialmente della popolazione di Massa \nMarittima e dei suoi castelli. Avvegnachè, oltre \nl’abolizione de’vecchi sistemi, tendenti ad arrestare e \nindietreggiare ogni sorta di operazione industriale ed \nagraria, oltre gli ajuti mercé tali provvedimenti forniti a \nquelle popolazioni languenti, esentandole da tasse \ngravose, e incoraggiandole mediante saggie franchigie, e \nfacilitazioni di mezzi atti a convertire i semplici lavoratori \ndi terre in possidenti di suolo, oltre queste ed altre simili \ndisposizioni, Leopoldo I volle aggiungere un benefizio \nsommo, importantissimo, perché diretto a memorare una \ndelle cause precipue che concorrevano alla malsania del \nclima di Massa; al ché riescì facendo sparire dalla \nsuperficie della pianura sottostante alcuni ristagni d’acque \nterrestri, tali come quelli del Pozzajone e della Ghirlanda, \nuno a settentrione e l’altro a levante della città, nel tempo \nstesso che fu dato un più libero secolo verso ostro alle \nacque della Ronna e delle Venelle. \nChe se altre operazioni idrauliche di maggior lena e di \ngravissima spesa a benefizio della Maremma per ordine \ndello stesso Principe furono intraprese senza pertanto \nottenere da quelle la riduzione desiderata, ciò avvenne \nperché quelle opere si rimasero incomplete, o perché \nriescirono inefficaci a cagione del sistema di \nbonificamento idraulico allora adottato. Il quale sistema \nagiva quasi in ragione inversa dell’altro cotanto \nfelicemente ottenuto nella Val di Chiana, cioè colmando i \nluoghi palustri col mezzo delle alluvioni dei fiumi, \nsistema che per munificenza dell’Augusto nipote di \nLeopoldo I a una più efficace riduzione fisica delle \nmassetane e grossetane Maremmane si và attualmente \napplicando. \n \n\nClima della Maremma di Massa \n \nLo stato fisico del bacino massetano, a partire dal \npromontorio di Populonia sino a quello della Troja, era \nandato fino ai giorni nostri deteriorando a danno delle \ngenti che vi abitavano, stante che ai tentativi per \nraffrenarne la malsania si opponevano gli sforzi continui \ndella natura. Imperocché la pianura littoranea di Massa, \nda piombino alla torre del Barbiere, veniva infesata dalla \n\ncorruzione di due vasti paduli: a libeccio da quello di \nPiombino, a ostro dell’altro di Scarlino,in mezzo ai quali \nva attualmente fabbricandosi sotto il deserto castello di \nValli il nuovo laborioso paese di Follonica. \nGià da qualche tempo l’esperienza in più luoghi ripetuta \naveva dimostrato, che le putride esalazioni delle acque \nstagnanti lungo i littorali riescono in estate assai più \nmicidiali all’uomo quante volte a tali ristagni si mescolano \ninterpolatamente le acque del mare, o quelle eziandio \nsalso minerali terrestri. \nDissi, quando si mescolano interpolatamente le acque \nsalse a quelle dolci stagnanti, sull’esempio che ne \npresentavano le Maremme di Massa e di Grosseto. \nAvvegnachè nel bacino grossetano esiste il vasto padule di \nCastiglione, ora fornite tremendo di malaria, un dì lago \ninnocuo all’umana salute, quando, cioè, vi entravano \nliberamente le acque del mare, siccome per la stessa \nragione innocuo è tuttora lo stagno salso di Orbetello. – \nCosì nel littorale massetano il malefico padule di Scarlino \nfino a chè fu golfo, e che servì di ansa al Portigliuione, o \nporto di Scabri, finché non si alzarono fra esso e il mare \ndei capezzali di rena che lo convertissero in un seno \npalustre mediante una diga, o tombolo, capace di far \nbarriera alle acque terrestri, in guisa che queste, respinte \ndentro terra affogarono i campi coltivati, le fabbriche e le \npubbliche strade; in una parola finché il padule di Scarlino \nfu liberamente dominato e battuto dalle onde marine, non \npoterono nei suoi contorni svilupparsi quei germi funesti \nche resero malefica negli ultimi 4 secoli decorsi cotesta \nspiaggia. \nPer ciò che riguarda il padule di Piombino abbiamo \nragione di credere che, se egli esisteva fino dal principio \ndel quinto secolo dell’Eva volgare, per altro non doveva \nessere né padule di acqua dolce, né così vasto, né cotanto \nmicidiale ai viventi. \nMi giovano a dimostrarlo le parole di un uomo consolare, \nallorché Rutilio Numaziano verso il 415, o 420 dell’Era \nvolgare approdò costà in Falesia, ora porto vecchio di \nPiombino. Imperocché fino d’allora costà presso esisteva \nuno stagno marino, sulla cui ripa giaceva il paese di \nFalesia abitato da villici, i quali appunto nel giorno che vi \ncapitò Rutilio festeggiavano Osiride, la divinità protettrice \ndella germanizzazione dei campi. \nChe allora quello stagno fosse marino, mi sembra che lo \ndichiari il citato autore, chiamandolo Vado septo, vale a \ndirte un seno di mare poco profondo e chiuso da un \ncapezzale o tombolo di arena. \nEgressi villam petimus, lutoque vagamur; \nStagna placent septo deliciosa vado. \n(Vedere gli Articoli PADULE DI PIOMBINO, e DI \nSCARLINO). \nMa dopochè lo stagno di Falesia, ossia del porto vecchio \ndi Piombino, ha cessato di essere un lago salso marino, \ndopochè l’aumento progressivo dei tomboli ha formato \nuna duplice e triplicata barriera alle acque fluenti della \nCornia, e che queste furono astrette a spandersi intorno, e \npigre a restarsi nella parte più depressa di quel littorale, a \npartire dal poggio all’Agnello sotto Populonia sino alla \nCorniaccia; dopo tutto ciò la pianura di Piombino, di \nSuvereto e dei paesi che vi erano intorno, divenne fra il \ngiugno e l’ottobre mieidiale. \nPer quanto non sia stato finora dai fisici dimostrato, se le \n\n\n\nperniciose esalazioni presso la riva del mare siano il \nresultato della putrefazione dei corpi animali, più che \nquella delle piante marcite; per quanto tuttora s’ignori, \nquale sia la natura delle esalazioni nocive, che \ntramandano nei mesi estivi quei serbatoj di corruzione; \nper quanto la scienza chimica non sia giunta ancora a far \nvedere quali decomposizioni e ricomposizioni accadano \nin tali atmosfere, e in quali tempi riescano alla specie \numana maggiormente dannose, pure con tutto ciò, \nrichiamando io alla memoria alcune poche osservazioni \npubblicate 16 anni fà intorno al clima delle Maremme, \n(ANTOLOGIA DI FIRENZE, agosto 1823) mi sovviene \ndi avere fino da quel tempo segnalato ai fisici, agli \neconomisti e a cui sta a cuore il bonificamento delle \nitaliane Maremme, la convenienza che vi sarebbe \nd’instituire più dirigenti e più estese indagini. Alle quali \nricerche ne invitavano eziandio alcuni sperimenti \nintarpresi nel 1822 e 1823 da due medici francesi, \nGaspard e Magendie, come quelli che mi parvero assai \nimportanti per aprirci il cammino alla scoperta delle cause \nprincipali della malaria nei paesi che avvicinano le \nputrescenti paludi marittime. \nAvvegnachè dagli esperimenti fatti dai due medici testé \nnominati ne resulterebbe, che un’acqua imputridita e \nspecialmente quella de’pesci (fra tutte le altre la più \ndeleteria) quando che fia iniettatta anche in piccola dose \nnelle vene degli animali, in meno di due ore produce in \nquesti de’sintomi analoghi a quelli del tifo e della febbre \ngialla, e la morte dell’individuo sottoposto \nall’esperimento avviene ordinariamente dentro le 24 ore. \nAll’autopsia del cadavere si riscontrarono evidenti tracce \ndi un’ alterazione chimica nel sangue il quale essendo \nreso più fluido poté facilmente attraversare i diversi \ntessuti dei vasi e quindi accumularsi nello stomaco e negli \nintestini. – Al contrario la stessa acqua imputridita non \nproduceva alcun effetto funesto all’animale economia, se, \ninvece d’iniettarla nelle vene, s’introduceva nello stomaco \ndegli animali anche in gran copia. \nIn appendice al cenno relativo alle osservazioni \npreaccennate aggiungeva la seguente nota (pag. 162 del \nlibro citato). – “Sarebbe utile non poco ai progressi della \npatologia che dotti e filantropi medici, addetti al servizio \ndegli ospedali delle Maremme, si applicassero a verificare \nqueste importanti osservazioni dei due medici francesi. Se \nne otterrebbe forse il mezzo di scuoprire la natura e \nl’origine di quelle ostruzioni che gli uni considerano come \neffetto, gli altri come causa delle febbri maremmane.” \nTutti i tentativi diretti a studiare gli effetti degli effluvj o \nmiasmi delle materie putrefatte in coloro che debbono \nrespirare, o che si trovano immersi in qualche putrida \natmosfera, anno fatto conoscere ai sullodati \nsperimentatori, che la natura di cotesto fluido putrefatto, \nallora quando, introdotto nella trachea, non era stata \nmodificata nelle prime vie da alcuno altro liquido, la \nmorte ne era la conseguenza più o meno immediata, a \nseconda delle varie specie di animali: ma dai liquidi \nputridi iniettati nelle vene. \nIndagando Magendie da qual causa potessero dipendere \ntali differenze nella maniera di agire fra i vasi inalati e i \npolmoni, egli opinava, che le diverse condizioni \natmosferiche e particolarmente la temperatura e lo stato \nigrometrico della medesima, dovessero avervi una \n\nsingolarissima influenza. E come gli anatomici poco \ntempo innanzi poterono convincersi, che la cute esterna \ndegli animali è tappezzata da numerosissime estremità di \nvasi inalanti, così non si saprebbe negare a questi (il cui \ntessuto non differisce da quello della superficie delle \nmembrane mucose) un’assorbimento e forza inalante. Alla \nquale osservazione fornisce una prova la propagazione per \ncontatto delle malattie contagiose non febbrili, come le \nscabie, la rogna, ecc. Quindi più facilmente si comprende, \nperché in tempo caldo e asciutto, quando la cute è più \ncontratta, appena si rende sensibile la forza de’vasi \nassorbenti, mentre questa è molto attiva tutte le volte che \nun’atmosfera calda e umida ammollisce, assottiglia e \ndilata la membrana che ricuopre la pelle, disponendola per \ntale maniera ad uno stato più favorevole di assorbimento. \nInfatti molti Maremmani possono attribuire in qualche \nmodo la loro salvezza nell’estate, e specialmente nelle ore \nvespertine e mattutine maggiormente umide, alla premura \nche adoprano di non allontanarsi dai fuochi perpetui delle \nloro abitazioni.(Vedere l’articolo dell’ANTOLOGIA qui \nsopra citato). \nCotesti pochi cenni sul clima delle nostre Maremme \npotranno avere un maggiore sviluppo da quei medici \ncoraggiosi e filantropi che dalla clemenza dell’Augusto \nLeopoldo II furono in quest’anno inviati in varj punti di \nquella contrada ad oggetto di studiare di concerto le \nmalattie ivi dominanti fra il giugno e il novembre, le cause \nche le possono aver prodotte, e quali rimedii siano da \nproporsi più efficaci per vincerle, per impedirle, per \nripararle. \n \n\nStato agricola e industriale \ndel territorio Massetano \n\n \nHo già detto, come, a proporzione che la pianura \nmeridionale di Massa estendevasi dentro il lido, e che le \narene trascinate fin là dalle acque terrestri venivano \nrisospinte dai flutti marini lungo la spiaggia per fare \nargine ai fiumi, si formassero nei luoghi più depressi \nde’ristagni d’acqua perniciosi alla vita dell’uomo. \nDondechè la popolazione marittima andò gradatamente a \ndistruggersi per quei serbatoj d’infezione, e il suolo della \npiù bella porzione di Toscana, quasi abbandonato a se \nstesso, trovossi quà e là ricoperto da puzzolenti marazzi, \nda giunchi palustri, da fragili canneti, cui facevano \nspinosa corona folle boscaglie di olivi e di viti \ninselvatiche fra roveti, fra marruche, fra scope, cisti e \nginepri, mentre le piante di alto fusto propagavansi nei \nsovrastanti poggi, già sede di popolazioni perdute. \nContuttoché l’industria attuale siasi mossa per diradare \nuna porzione di tali boscaglie, pure i cerri, i lecci, le \nsughere, gli albatri, le scope arboree e altre simili piante \nsilvestri vegetano tuttora ad arbitrio nella più gran parte \ndel territorio massetano, dove servono di nido a fieri \nquadrupedi, e a rettili immondj. \nAltronde una parte determinata di quelle foreste è \nriservata per al regia amministrazione delle officine \nmetallurgiche esistenti in val di Pecora; le quali foreste \nvengono sottoposte a tagli regolari onde fornire \ncostantemente la quantità di carbone necessaria ai forni \nfusorj e alle ferriere di Follonica, di Valpiana e \ndell’Accesa , mentre il combustibile sovrabbondante si \n\n\n\ntrasporta per mare all’esterno, ovvero in altri punti della \nToscana. \nLa massima parte delle selve sparse tuttora nel territorio \nmassetano sono conosciute sotto il vocabolo dei distrutti \ncastelli, attualmente designati col vocabolo di Bandite. – \nTali sono per esempio le Bandite della Marsiliana, di \nMonte Bamboli, di Castiglion Bernardi, di Campetroso, di \nMonte S. Lorenzo, di Vignale dell’Accesa, del Castel di \nPietra,di Cugnano e Rocchetta, di Perolla ecc. Coteste \nboscaglie essendo divenute di loro natura proprietà \ncomunali, o di altre mani-morte, furono in gran parte per \nlegge Leopoldina rilasciate ad enfiteusi perpetua a \ncittadini e contadini, ad oggetto di dissodare quel suolo \nper ridurlo a più confacente, più fruttifera e più sana \ncultura. \nFra gli abitanti del territorio comunitativo di Massa, quelli \nche profittarono maggiormente di tali provvedimenti \nlegislativi, furono i contadini e i possidenti di \nMonterotondo, per opera dei quali si videro inospiti selve \ne malsane boscaglie convertite in vigneti, in oliveti, in \ncampi sativi con rotazione annua di seminagioni variate. \nDondechè nei pressi, o contorni di Monterotondo, dove \nduecent’anni addietro non esistevano più di 11 poderi, se \nne contano oggi 170 con case coloniche comodissime; e \nnei luoghi già destinati a mandre senza asilo, e al \nbestiame vaccino indomito, o braido, vegetano ora pingui \npraterie, in mezzo alle quali sorgono frequenti capanne \nper uso di stalle; mentre le selve di castagni e le boscaglie \nsono conservate costà nei poggi più elevati e più remoti \ndall’abitato. \nQuesta favorevole dis posizione all’industria campestre \ndegli abitatori di Monterotondo diede nell’occhio perfino \nal legislatore che aprì la via al miglioramento delle \nMaremme; in guisa che a onore del popolo di \nMonterotondo lo stesso Leopoldo I, nel motivare alcuni \nprovvedimenti a favore di questo paese, faceva sentire \ncon lettera del 30 settembre 1786 della segreteria di \nfinanze le seguenti memorande parole:”Per dare agli \nabitanti di Monterotondo una dimostrazione del sovrano \nsuo gradimento per la indefessa attenzione che hanno \ndimostrata, e dimostrano avere per la coltivazione dei \nloro terreni, ordina ecc. Infatti i prodotti agrarii di \nMonterotondo riescono superiori in bontà a confronto di \ntutti gli altri del territorio massetano; e sono anche più \ncopiosi in proporziione di quelli che si ottengono dalle \npopolazioni di Prata, di Tatti e perfino dai pressi, o \ncontorni dell’istessa città di Massa. Realmente il suolo di \nPrata e di Tatti è occupato tuttora da selve di castagni, da \nboschi e da pascoli, comecchè nei loro distretti siansii \nformati fra tutti e due i paesi da circa 85 poderi, quando \nnel 1640 non si contava costà più che un podere. \nSebbene nei contorni di Massa l’agricoltura sia in \nprogresso, con tuttociò il numero dei poderi con case \ncoloniche non oltrepassa per ora i 114, dei quali poderi 26 \nesistevano nell’anno 1640. \nPertanto se la popolazione agricola può dirsi nel territorio \nmassetano aumentata, altrettanto e forse con maggiore \nslancio dovrà accadere rapporto all’industria \nmanifatturiera, dopochè larghe e comode strade sono state \naperte, onde agevolare per varie direzioni il trasporto \ndelle produzioni sopra suolo in una contrada sparsa per \nogni intorno di ricchezze minerali; dopo che si \n\naumentarono i forni fusorj, le ferriere e i distendini a \nFollonica e a Valpiana, nel qual ultimo luogo si è costruito \nanche un forno per la temperatura dell’acciajo; dopochè \nfurono riattivate le fabbriche per l’Allume a Montioni, \nsebbene la fabbricazione artificiale di detto sale abbia \nportato un depreziamento sensibile a questa merce \nminerale; e finalmente dopo che tanto latamente e con \nprofitto immenso vanno prosperando quelle per l’acido \nborico ai Lagoni di Monterotondo, ecc. ecc.: senza dire \ndelle nuove compagnie metallurgiche che si accingono a \nriaprire nel territorio massetano le antiche miniere di \npiombino argentifero, di rame, ecc; e ciò nel tempo in cui \nstanno per organizzarsi altre società anonime per \nl’escavazione del combustibile fossile a Monte Bamboli, e \na Monte Massi. \nIn conseguenza di tutto ciò, la città di Massa nel tempo \nche anderà migliorando di condizione rapporto al clima \npotrà anche divenire centro di molte industrie, il \nmagazzino mineralogico della Toscana, e uno dei più \nsingolari mercati delle sue città mediterranee. \n \n\nTentativi per riattivare gli scavi \ne l’industrie metallurgiche nel Massetano \n\n \nAllorché discorreva di sopra della storia di Massa \nMarittima, e delle sue miniere di rame e di argento \n(Ramerie ed Argenterie), le quali un di meritarono a \nquesta città l’epiteto di Metallifera ,indicai le varie compre \ne le località dove furono coteste miniere; cioè all’Accesa , \nalle Pozzaje, alla Rocchetta, a Cugnano ecc. Le quali \nminiere, sebbene da lunga mano abbandonate, hanno \nnuovamente oggidì richiamata l’attenzione dei geologi, \ndei mineralogisti, e degli speculatori. \nPrimo fra gli scienziati moderni, che abbia con \naccuratezza esaminato la giacitura de’filoni metalliferi del \nMassetano, è senza dubbio il ch. Prof. pisano Paolo Savi, \ncui le scienze naturali e segnatamente la geologia devono \nmoltissimo. \nInnanzi di dare alle stampe il presente articolo, io mi \nlusingava di vedere pubblicato nel Nuovo Giornale \nde’Letterati di Pisa il seguito delle memorie sulle Masse \nOfiolitiche della Toscana e dei filoni metalliferi che vi si \nracchiudono: della qual opera il professore prenominato \nha già dato alle stampe varj capitoli. Ma non essendo \nancora compiutamente comparso alla luce \nquell’importante lavoro, per gentilezza dello stesso autore \nmi è stato permesso di estrarre dal suo MS. il sunto delle \nosservazioni su tal rapporto da esso lui fatte nel territorio \nmassetano e di poter annunziare in questo mio libro le sue \nidee in proposito de’filoni metalliferi e del terreno \ncarbonifero della stessa contrada. Così, mercé sua, i miei \nlettori saranno in grado di conoscere la qualità, la giacitura \ne le varie località dove attualmente si vanno tentando le \nescavazioni di quelle minerali ricchezze. \n“Si trovano (dice il Savi) i filoni metalliferi fra la città di \nMassa ed il Lago dell’Accesa in un terreno coperto da \nfolte boscaglie, e che in molti luoghi appartiene ai terreni \nsecondarii. Vi si riconoscono il verrucano, ed il calcare \ngiurassico che al verrucano è sovrapposto;ma il terreno \ndel nostro macigno schistoso-calcareo è quello che più \ngeneralmente vi abbonda, quantunque senza regolarità \nalcuna di strati, per essere questi in molti modi fratturati e \n\n\n\nsollevati. Quindi avviene di trovare in alcune località gli \nschisti del macigno e del verrucano ridotti in alumite \n(come ai Cavoni e nel Poggio Bindo presso le Capanne) \ndi vedere altrove il verrucano cangiato in steachisto (al \nSodo ai Cavalli, e alla Serra ai Bottini), mentre in altre \nlocalità il calcare giurassico è convertito in calcare \ncavernoso (come per es. a Scabbiano).” \n“L’azione dei fuochi sotterranei e delle rocce che in stato \nfuso o di vapore si innalzarono dalle viscere della terra, \nfurono la causa di queste alterazioni. – Percorrendo il \nMassetano è facile riscontrare prove di quanto viene qui \ndal Prof. Savi asserito;giacché quasi ovunque, in mezzo \nalli strati do origine nettuniana, che costituiscono quei \nterreni, veggonsi delle injezioni metalliche, o di altre \nrocce di origine ignea, che attraversano in tutti i sensi i \nsuddetti strati. I filoni più o meno grossi di ferro, il \nmanganese, l’anfibola che passa al grunstein (ancora \nquesta in filoni) e finalmente il quarzo, sono i minerali \nche hanno tagliato le stratificazioni del macigno, o che s’ \ninjettarono fra gli strati medesimi con l’associarsi ai varj \nmetalli escavabili del Massetano, cioè, al piombo, \nall’argento, al rame , allo zinco, e al ferro.” \n“Nel Massetano, come in altri luoghi del Volterrano e del \nCampigliese, fino da remotissimi tempi furono fatti grandi \nlavori metallurgici;il che è provato dagli avansi delle \nescavazioni e delle fusioni spettanti a quelle epoche. \nTralasciando di parlare delle più antiche escavazioni, \ndelle quali scorgonsi gli avanzi nel Poggio alle Velette, \nsituato a scirocco di Massa, l’autore cita quelli del crinale \nche da Scabbiano dirigesi verso il Poggio Bindo, \ndenominato Serra ai Bottini appunto per la sorpendente \nquantità di bottini, o pozzi che ivi si trovano; sopra gli \nspurghi dei quali non si è per anche stabilita dopo tanti \nsecoli la vegetazione.” \n“Circa quattrocento sono i pozzi conosciuti nella località \npreaccennata. L’ispezione dei frantumi di minerale \nritrovati fra quei getti, o intorno ai pozzi, ha fatto \nconoscere che da quei cuniculi si dovettero estrarre \nminerali di rame e di argento.” \n“In sei luoghi diversi sono stati di recente intrapresi \nde’saggi di escavazioni. – La prima località appellasi le \nCapanne vecchie sul botro di Val Pozzoja. La sua miniera \nconsiste in una roccia quarzoso-cuprifera in forma di \ngrosso filone injettato nel terreno schistoso del macigno;il \nquale è alterato in guisa che, dove cotesto terreno serve di \nmuro, in qualche luogo vedesi convertito in pietra di \nallume, e dove ne forma il tetto trovasi indurito ed in varia \nguisa colorato.” \n“Cotesto filone è diretto da Nord Nord Ovest a Sud Sud \nEst, ed è inclinato circa 45 gradi all’Est. – Non essendo \nstato per anche traversato dai lavori che vi si \ncominciarono,non se ne conosce la grossezza, ma dagli \nscavi già eseguiti, e dalle esterne apparenze il professor \nSavi giudica, che debba la sua potenza oltrepassare le \nbraccia 50; mentre la sua lunghezza già conosciuta non è \nminore di tre quarti di miglio.” \n“Questo esteso e singolar deposito metallifero è formato \nda un quarzo jalino lattiginoso , sparso per ogni intorno di \ncellule irregolari di variatissima grandezza, essendo \ndisposto a grandi strati come se fosse il risultato di una \nincrostazione di acque dentro il largo spacco. – Fra le \ndiverse sostanze ivi racchiuse la pirite di rame è quella \n\nche più vi abbonda.” \n“La seconda località chiamasi la Mandria del Lombardo , \no il Bottino del Carpignone. –È una continuazione del \nfilone quarzoso cuprifero delle Capanne, il quale traversa \nil Poggio Bindo nella direzione SudEst, e che di là \ninoltrandosi nei possessi della real Magona, ricomparisce \nalla Mandria del Lombardo, sotto il cui colle (propagine \ndel Poggio Bindo) scorre per il valloncello del \nCarpignone tributario del fiume Bruna. – Porta il \nvocabolo di Bottino del Carpignone una località posta sul \ncolle medesimo, dove gli antichi scavarono un pozzo assai \nprofondo.” \n“Fra gli abbandonati getti che attorniano la sua bocca \nvedesi una copiosa quantità di bella galena. Il filone di \nquarzo costà in molti luoghi è celluloso, ma in altri \napparisce mammellonato, e formato da sfere concentriche \ndi cristalli un poco ametistini, oppure di sostanza \ncalcedoniosa.” \n“In questa porzione di filone è stato trovato un bel \ndeposito di galena mista a del rame piritoso giallo.” \n“La terza località è nel podere chiamato Scabbiano , \nsituato verso il piano di Massa, alle pendici del poggio di \nSerra Bottini, dove s’incontrano pure de’pozzi antichi. La \nparte superiore del poggio formante il tetto del filone, o \nmassa quarzosa, spetta alla solita argilla schistosa, o \ngalestro con spessi tratti di calcarea compatta. La parte \ninferiore, sulla quale il filone riposa, consiste in un calcare \ngrigio cavernoso fetido, non stratificato. Il filone poi non è \nperfettamente parallelo agli strati calcarei o schistosi, \nbenché abbia una inclinazione simile a quelli, emergendo \nall’Ovest; mentre la direzione è dal Nord al Sud. – La sua \ngrossezza fu calcolata di braccia 40, ed è essenzialmente \ncomposto di quarzo cavernoso, le di cui cellule talora sono \nvuote, a luoghi ripiene di una terra ocracea, altrove di \nossido di rame, o di rame carbonato color verde ed \nazzurro, e qualche volta anche tempestate di piriti marziali \ne cuprifere”. \n“Questa potente massa quarzosa riposa sopra un filone di \nferro idrato ossidato di colore scuro nerastro spesso \nrivestito da ferro ocraceo giallo o rossastro. La roccia \ncalcare sottoposta è molto più quella che ricuopre la massa \nquarzosa, apparisce attraversata da delle vene metallifere , \nnelle quali abbonda la galena argentifera , il deutossido di \nrame, il rame carbonato, il ferro idrato, il manganese \nossidato , la blenda, e l’antimonio solforato”. \n“Specialmente nel calcare soprapposto alla massa \nquarzosa fu trovato un ricco filone di galena argentifera \nmisto all’ossido ed al carbonato di rame”. \n“La quarta località appellasi la miniera di Valcastrucci, \nnome di un fosso tributario del torrente Noni, che è nei \npossessi della real Magona, due miglia circa a settentrione \ndi Forni dell’Accesa, in un valloncello fiancheggiato da \nripe scoscese formate di strati alternanti di argilla \nschistosa e di calcare compatto cenerognolo. Questi \ndirigonsi dall’Est all’Ovest, emergendo verso Sud con \nun’inclinazione dai 20 ai 35 gradi. \n“Nella parte inferiore di valcastrucci vedesi un filone di \nferro idrato ossidato idrato; se si risale un poco il \nvalloncello framezzo ai bianchi calcari e schistosi si \nscuoprono delle venoline di rame piritoso , accompagnate \nbene spesso da un grunstein verdastro tenacissimo in \nalcuni luoghi si converte in anfibolo radiato, facendo \n\n\n\nmostra di compenetrarsi nella roccia calcarea bigia, cui \nfrattanto comunica un colore verdastro e una tenacità sua \npropria. Nell’interno della roccia plutoniana di cotesto \ngrunstein , alla quale sovente si accoppia molto quarzo, vi \nsono alcuni piccoli ma frequentatissimi cristalli di galena \ncon noccioli di un bellissimo rame piritoso”. \nLa quinta località esiste nel monte chiamato Brenna, fra il \nfosso di Valcastrucci e il torrente Noni, alla base \nmeridionale dell’alto poggio alle Velette, la di cui ossatura \nspetta al solito terreno schistoso del macigno alternante \ncon starti di calcare compatto (pietra colombina). \nCirca tre anni fa, essendo stati scoperti alcuni indizj di \nfiloni metalliferi nella direzione dal SudEst al SudOvest \ncon alcune vene di galena, furono scavati tre pozzi, mercé \ncui si manifestò un esteso filone della grossezza di mezzo \nbraccio fino a un braccio. Consiste esso nel solito quarzo \nimpegnato d’ossido di rame e di rame carbonato verde ed \nazzurro, il quale in varj punti porta seco un abbondante \ndose di galena argentifera”. \n“Finalmente la sesta ed ultima località è detta il Filone \nGiuggioli dal possessore del luogo, da cui lo ha ora \nacquistato il Signor Luigi Porte. Esso fa parte ed è una \ncontinuazione di quello del poggio di Brenna, che si \ndirige dal lato NordOvest verso il fosso di Valcastrucci. \nNei tempi passati vi furono fatti dei lavori, come è \ndimostrato dagli abbondanti scarichi esistenti intorno agli \nostrutti pozzi. Consiste il filone nel solito quarzo \ncelluloso, in cui si racchiude del rame ossidato nero, del \nrame carbonato, azzurro e verde montano, e più del rame \npiritoso . Vi si contiene ancora della galena disposta in \nvenule, le quali si mostrano alla superficie dei vicini \nmassi calcarei. \nTutto questo è ciò che fu visto e che sarà per annunciare \npiù distesamente il Professor Paolo Savi, relativamente ai \nfiloni metalliferi del Massetano, e alla probabilità della \nconnessione di questi con quelli racchiusi fra le masse \nofiolitiche della Toscana. \nIn quanto poi al terreno carbonifero del territorio in \ndiscorso, tanto dalla parte della Val di Cornia che della \nVal di Pecora e verso Val di Bruna, ecco le osservazioni e \nle idee che ne ha concepite il geologo prelodato. \n“Nella parte depressa di queste tre valli vide il Professor \nSavi estendersi un vasto mantello formato dai terreni che \nl’autore ha classato fra quelli terziarj ofiolitici; ed è costà \ndove sono abbondanti i depositi di un Lignite, che in molti \nluoghi simula un aspetto mineralogico tale da \nassomigliarlo col vero Carbon fossile. Cotesto mantello \nperò non è di egual superficie dapertutto, mentre a luoghi \nè solcato da numerosi botri, in altri è reso gibboso dalle \ncolline. Esso è sovrapposto al terreno secondario delle \nparti montuose della Toscana; cioè al macigno ed \nall’alberese; ed in varj siti alle masse serpentinose, dalle \neruzioni delle quali sembra che tutta sia stata sconvolta \ncotesta contrada. Frequenti sono in questi depositi i \ntestacei fossili marini e di acqua dolce, e vi abbondano le \nimpronte di piante di cotiledoni, segnatamente di foglie \nsimili a quelle del castagno, del pioppo , del salcio. Gli \nstrati sono formati da marne cenerine, e qualche volta \nferrigne da roccie assomiglianti alla pietra serena, molto \npiù tenera di quella fiesolana; e tale è la pietra di Perolla, \ndi cui è formato il bel lastrico moderno della città di \nMassa. – Vi si trovano ancora banchi di arenaria più \n\ngrossolana, e una specie di cudinga simile a quella che \nincontrasi in terreni corrispondenti nel territorio \nvolterrano. In alcuni siti, per esempio presso Monte Massi \nsi vedono de’banchi formati dalla riunione di ciottoletti \nserpentinosi”. \n“ Le località ove tali masse carbonifere si mostrano \nmeglio che altrove, sono presso Monte Bampoli, nelle \nvicinanze del diruto castel di Pietra, sotto Monte Massi, e \nverso Rocca Tederighi. \nChi desiderasse avere più esatte di questi terreni \ncarboniferi, potrà consultare quanto già ne ha detto lo \nstesso Professor Savi nelle Due memorie geologiche sui \nterreni stratificati dipendenti, o annessi alle masse \nserpentinose, pubblicate nel Nuovo Giornale de’Letterati \ndi Pisa, (anno 1837). \nLe conseguenze che il professore pisano deduce dai fatti \nqui sopra annunziati, sono le seguenti: \n1°. Che il combustibile fossile scoperto sotto Monte \nMassi, trovandosi fra mezzo strati soprapposti al calcare \nalberese e all’arenaria macigno , e contenendo impronte \ndi piante dicotiledoni, di quelle cioè proprie dalla \nvegetazione attuale, cotesto combustibile fossile, che \nappartiene a terreni terziarj ofiolitici, è un vero lignite; \nquantunque sia un lignite di buona qualità, è tale da essere \ncertamente adatto ad un gran numero d’usi, non si può \nqualificare per carbon fossile. \n2°. Che la stratificazione di tal combustibile e delle rocce \nche lo racchiudono, cioè delle pudinghe o ammassi \nconsolidati di ghiaje, delle arenarie, delle mattajone, e \ndelle argille, la stratificazione insomma di tutta quella \nformazione carbonosa, trovandosi non solo molto \ninclinata all’orizzonte, ma con inclinazioni variate ed \ninterrotte, manifesta in tal modo di aver sofferto de’grandi \nsconvolgimenti e fratture dopo essersi formata e \nconsolidata. \n3°. Che l’ingrossarsi, l’assottigliarsi e l’interruzione degli \nstrati del combustibile fossile testé indicato, sono indizj \ntendenti a far credere che queste masse non siano molto \nestese e continuate, ma interrotte e divise. \n4°. Che siccome queste interruzioni si osservano anche \nnelle porzioni di terreno, le quali sembrano le meno \ntormentate; e siccome nelle masse visibili di carbone la \nsua stratificazione è irregolare, contorta e annodata è \nmolto probabile che tal combustibile non sia colà \ndepositato in estesi e continuati strati di egual grossezza, \nma in strati interrotti e di potenza varia, e forse anche in \ntanti depositi separati, o in masse distinte. \n5°. Che dal vedere le masse anche le meno tormentate \nresultare da strati non paralleli fra loro, ma spessissimo \ncontrastanti, si può arguire che quando si formarono i \ndepositi dei loro materiali, il letto, su cui tali depositi \nandavano a posarsi, non era stabile e uniforme; sivvero \nqua sollevato e là abbassato, in guisa che il deposito \ntumultuario, dovè accadere nel mentre che le acque dei \nmari erano agitatissime e la terra sommossa per le eruzioni \ndelle rocce plutoniane, le quali attualmente formano i varii \npoggi dei contorni di Massa Marittima. \nTale ipotesi è avvalorata, fra gli altri fatti, dal trovarsi \nvicino, e addosso al Lignite dei luoghi sopraindicati, il \nMattajone (o biancana del Volterrano) indurito quasi in \npietra dall’azione del calore. – Vedere MONTE \nBAMBOLI e MONTE MASSI. \n\n\n\n \nStabilimenti di Pubblica Beneficenza \n\n \nRapporto ai pubblici stabilimente di beneficenza Massa \nMarittima conta un grandioso e ben provvisto spedale, \neretto invece di due o tre meschini spedaletti da Leopoldo \nI, aumentato di risorse e di commodi da Ferdinando III, e \nora da Leopoldo II di ogni maniera migliorato. \nTanto i malati dello spedale, come quelle della città di \nMassa, sono assistiti da due medici e da un chirurgo \ncondotto. La comunità inoltre mantiene due altri medici a \nMonterotondo e a Prata. – Rispetto all’istruzione, nelle \nscuole del seminario si insegnano belle lettere, scienze \nfisiche e morali; tre altre scuole elementari sono aperte a \nspesa della comunità, due delle quali per le fanciulle e una \nper i maschi. Mancano per ora in Massa fiere annuali e \nmercati settimanali. – Una fiera di tre giorni è stata \nintrodotta da pochi anni a Follonica, la quale a luogo sulla \nfine di aprile. Un’altra fiera di minor conto si tiene nel \nlunedì di Pentecoste alla Madonna del Frassine in Val di \nCornia nel distretto comunitativo di Massa. \nL’Album degli uomini celebri nativi di Massa Marittima \npuò dirsi quasi intatto, quando si eccettui S. Bernardino \nda Siena, il quale sebbene di padre senese nacque da \nmadre massese costà nel luogo dove i PP. \nDell’Osservanza eressero un ospizio. Massa fu altresì \npatria al B. Felice Tancredi discepolo di Santa Caterina, e \nfra Antonio generale de’Francescani Minori Osservanti \ndelegato del Pontefice Martino V a Costantinopoli, e poi \nvescovo di Massa, dove nel 1435 morì. \nRisiede in Massa oltre il suo vescovo un vicario regio di \nseconda classe, il quale nei rapporti di polizia dipende dal \ncommissario Regio di Grosseto. Entra nella sua \ngiurisdizione anche il territorio della potesteria di Prata, \nalla quale di corto fu aggregata la giurisdizione di \nMontieri, meno i popoli di Torniella. Di Rocca Tederighi, \ne di Scalvaja, passati al vicario Reale di Roccastrada in \nordine al motuproprio del 2 agosto 1838, che soppresse la \npotesteria di Montieri. \nEsiste pure Massa Marittima una cancelleria \ncomunitativa, la quale serva alla comunità di Massa, di \nRoccastrada e di Gavorrano. Vi risiedono inoltre un \ningegnere di Circondario e un ministro esattore del \nRegistro. L’ufizio della conservazione dell’Ipoteche, e la \nRuota civile e criminale sono in Grosseto. \n \nPOPOLAZIONE della Comunità di MASSA MARITTIMA \na tre epoche diverse innanzi la permuta delle Sezioni di \nPIETRA e del PIAN DI TIRLI con quelle di FOLLONICA \ne di MONTIONI, e dopo detta permuta nel 1839. \n \n- nome del luogo: Follonica e Valli, titolo della chiesa: S. \nLeopoldo (Pieve), diocesi cui appartiene: Massa \nMarittima, popolazione anno 1640 n° -, popolazione anno \n1745 n° -, popolazione anno 1833 n° -, popolazione anno \n1839 n° 105 \n- nome del luogo: Frassine (un dì Comunello di Gualdo e \nCampetroso), titolo della chiesa: S. Maria (Rettoria), \ndiocesi cui appartiene: Massa Marittima, popolazione \nanno 1640 n° -, popolazione anno 1745 n° -, popolazione \nanno 1833 n° 436, popolazione anno 1839 n° 451 \n- nome del luogo: MASSA MARITTIMA, titolo della \n\nchiesa: S. Cerbone (Cattedrale), diocesi cui appartiene: \nMassa Marittima, popolazione anno 1640 n° 586 (con S. \nPietro all’Orto a Massa Marittima), popolazione anno \n1745 n° 194, popolazione anno 1833 n° 1767, \npopolazione anno 1839 n° 2066 \n- nome del luogo: MASSA MARITTIMA, titolo della \nchiesa: S. Pietro all’Orto (Rettoria), diocesi cui \nappartiene: Massa Marittima, popolazione anno 1640 n° \n586 (con S. Cerbone a Massa Marittima), popolazione \nanno 1745 n° 248, popolazione anno 1833 n° 715, \npopolazione anno 1839 n° 774 \n- nome del luogo: Monterotondo, titolo della chiesa: S. \nLorenzo (Prepositura) con gli annessi della Rocchetta e \nCugnano, diocesi cui appartiene: Volterra, popolazione \nanno 1640 n° 547, popolazione anno 1745 n° 412, \npopolazione anno 1833 n° 1319, popolazione anno 1839 \nn° 1437 \n- nome del luogo: Perolla (già Comunità), titolo della \nchiesa: annessa a Massa, diocesi cui appartiene: Massa \nMarittima, popolazione anno 1640 n° 391, popolazione \nanno 1745 n° -, popolazione anno 1833 n° -, popolazione \nanno 1839 n°- \n- nome del luogo: Prata, titolo della chiesa: S. Maria \nAssunta (Pieve), diocesi cui appartiene: Volterra, \npopolazione anno 1640 n° 581, popolazione anno 1745 n° \n537, popolazione anno 1833 n° 1532, popolazione anno \n1839 n° 1255 \n- nome del luogo: Tatti, titolo della chiesa: S. Maria \n(Pieve), diocesi cui appartiene: Grosseto, popolazione \nanno 1640 n° 325, popolazione anno 1745 n° 143, \npopolazione anno 1833 n° 424, popolazione anno 1839 n° \n \n- Totale abitanti anno 1640 n° 2430 \n- Totale abitanti anno 1745 n° 1534 \n- Totale abitanti anno 1833 n° 6193 \n- Totale abitanti anno 1839 n° 6756 \n \nDIOCESI DI MASSA MARITTIMA – Sebbene non sia \nnota la prima istituzione della diocesi ecclesiastica di \nPopulonia, pure essa può ragionevolmente annoverarsi fra \nle prime della Toscana marittima; sia perché la stessa \nchiesa fu tra quelle immediatamente soggette alla S. Sede, \nsia perché essa aveva i suoi vescovi sino dal quinto secolo \ndell’Era cristiana. Infatti Atello uno dei più antichi \npontefici della diocesi populoniese assisteva al sinodo \ncelebrato nell’anno 501 in Palmira sotto Papa Simmaco. \nMa chi rese più santa e più celebre la chiesa populoniese \nfu S. Cerbone patrono della città di Massa e di tutta la \ndiocesi di Populonia, il quale sedeva nella cattedra di \nPopulonia sotto la prima invasione di Longobardi nella \nToscana littoranea. – Vedere gli Articoli CORNINO, LUNI \ne POPULONIA. \nQuali fossero i confini dell’antico distretto civile, e quindi \ndella diocesi di Populonia, non abbiamo documenti tali \nche li possino fare ravvisare. Solamente è noto che il \nterritorio continentale di cotesta città, sotto il governo dei \nduchi Longobardi restò talmente dilapidato e guasto che \nnon solo rimase privo del suo vescovo, ma né tampoco vi \nrestò un sacerdote che alla cura dell’anime sorvegliasse. In \nvista di ciò il Pontefice San Gregorio Magno scriveva a \nBalbino vescovo della vicina chiesa di Roselle, affinché \n\n\n\nordinasse qualche prete per mandarlo pievano nella \ndiocesi sua vicina, la quale, all’occasione della crudele \ninvasione del duca Gumaritt, era rimasta senza un parroco \nonde poter somministrare i sacramenti del battesimo e \ndella penitenza a chi nasceva e a chi moriva. \nGià agli articoli CORNINO, CORNIA fiume, BAGNI \nVETULONIENSI, GUALDO DEL RE, FRASSINE \n(MADONNA DEL), e LUCCA DUCATO, si disse, \nqualmente una gran parte del distretto populoniense, verso \nVal di Cornia fu occupato dai Longobardi e quindi \naggregato rispetto al civile al governo ducale di Lucca, \ncon il titolo di subdominio, o di giudicaria lucchese in \nCornino . Quindi troviamo che i magnati lucchesi ed i loro \nvescovi acquistarono beni territoriali, case dominicali, \ngiuspadronati di chiese e di castellucci nel contado \npopuloniese, ecc.; e più che altrove nel territorio Cornino, \ngiudicaria lucchese. Al che arroge, qualmente i re \nd’Italia, anche sotto la dinastia Carlovingia, \nconsideravano il contado o subdominio Cornino come \nfaciente parte dei beni della corona in Toscana. – I fatti \nnella cronaca Casaurense edita dal Muratori si riporta un \ndiploma di Carlo Manno, dato in Pavia lì 16 ottobre \ndell’anno 877, col quale vennero confermati al monastero \ndella SS. Trinità di Pescara negli Abruzzi non solo i \nluoghi stati ad esso donati dall’Imperatore Lodovico II \nsuo antecessore, ma piacque a Carlo Manno di \naggiungervi il dono del Gualdo regio situato sulla Cornia \ninsieme coi servi e ancille di una vicina villa e i mulini del \nBagno del Re, le acque, i pascoli, ed ogni altro diritto \nattinenti alla corte del Gualdo medesimo. (R. \nITAL.SCRIPT. T. II. P. II.). \nFra i documenti che dar possono un qualche sebbene \noscuro indizio del perimetro della diocesi populoniese, \ncom’era nel secolo XI, può citarsi una bolla del Pontefice \nGregorio VII, spedita dal Laterano lì 20 novembre 1075 a \nGuglielmo vescovo di Populonia, allorché ad istanza di \nquesto prelato il Pontefice predetto, dopo aver confermato \nalla chiesa populoniense la sua dipendenza immediata \ndalla Sede apostolica insieme col territorio della sua \ndiocesi, furono indicati alquanto disordinatamente i \nconfini così; “A partire dal luogo di Alma (a levante di \nPopulonia), e di là per mare all’isola dell’Elba e nello \nscoglio sopra il mare, e (andando verso ponente di \nPopulonia sul littorale di Bibbona) ritornando nel \ncontinente, arrivava sino verso il luogo di Aslaito, donde \npassava dalla Sala del duca Allone (forse a Bolgari), e \nsalendo sul poggio indirizzavasi al vico Montanino , poi a \nS. Pietro d’Acquaviva, quindi a S. Giovanni (pieve antica \nfuori di Campiglia) e a Monteverdi, donde scendeva al \nGualdo del Re nell’Acqua calda del Bagno, (o del Lago \nzolfureo di Monterotondo). Finalmente s’inoltrava per \nnomi ignoti salendo un monte, finché avanzarvi verso \nPietra Bianca e in luogo detto Elde presso la strada di \nAlma; non eccettuato qualunque altro confine, o \nepiscopale giurisdizione. – (ARCH. DIPL. FIOR. Carte di \nMassa). \nNella suddetta bolla mancano però le isole della Pianosa e \ndi Monte Cristo, le quali dovevano fino d’allora essere \ncompreso nella diocesi populoniese, come lo sono ora in \nquella di Massa Marittima. \nCotesta diocesi attualmente fronteggia dalla parte di \nscirocco verso libeccio per circa 33 miglia toscane con il \n\nmare, dove s’inoltra fino al grado 27° e 40’ di longitudine. \nVolgendosi poi dal lato di terraferma il territorio \necclesiastico di Massa Marittima di faccia a levante \nconfina con quello della diocesi di Grosseto, e per tutti gli \naltri lati, a partire dal distretto di Prata fino a Bibbona, è \ncircondato dalla diocesi di Volterra. \nNon si conoscono tutte le pievi antiche della diocesi in \ndiscorso, stante che da gran tempo esse perirono insieme \ncoi castelli e con le popolazioni, alle quali appartenevano; \nné io attualmente potrei ricordarmi di tutte le chiese sotto-\nmatrici, rammentate nelle carte del medioevo. – Per modo \ndi esempio dirò che la chiesa del distrutto castello di \nPerolla era parrocchia nel 1640; e che la pieve di San \nGaudenzio nell’Isola di Pianosa esisté fino al secolo XVI. \nDella prima ne abbiamo la certezza nella statistica di \nquell’anno qui sopra riportata; della seconda ne fornisce la \nprova un breve del Pontefice Paolo III del 1 ottobre 1538, \nallorché investì un castellano del Castel S. Angelo della \npieve dell’isola suddetta. – (Vedere ISOLA DI PIANOSA) \nA memoria della pieve di Val d’Aspra, che ha dato il \nnome a una porta della città di Massa voltata a scirocco, \npotrei citare un istrumento del 25 marzo 1125 fatto nel \ncastello di Val d’aspra territorio populoniese, presente \nSichelmo pievano della pieve di Val d’Aspra . – (ARCH. \nDIPL. FIOR. Carte della Badia di Passignano). \nIn quanto alla parrocchia di S. Pietro di Acquaviva, situata \nfra Campiglia e Castagneto, innanzi che quella chiesa \nfosse ceduta coi suoi beni al monastero delle Domenicane \ndi Pisa, doveva essa avere per pievani li stessi vescovi di \nMassa, siccome ce lo fa conoscere la bolla di Gregorio VII \npoco sopra indicata, nella quale si conferma al vescovo \nGuglielmo la chiesa di S. Pietro, in qua presides; chiesa \nche nomina dopo il vico Montanino (sui poggi della \nGherardesca) e innanzi la pieve di S. Giovanni fuori di \nCampiglia. \nChe poi questa stessa chiesa di S. Pietro d’Acquaviva \nanche sul declinare del secolo XIII la tenessero con il \ntitolo di prepositura i vescovi di Massa, lo attesta una \ncarta appartenuta ai Frati Agostiniani di Siena, scritta il 7 \nmarzo del 1285, ora nell’Arch. Dipl. Fior.; nella quale di \ntratta di un’assoluzione dalla scomunica per parte di \nBombello pievano di Campiglia a Bonaccorso della \nMansione del Tempio, cappellano della prepositura di S. \nPietro d’Acquaviva, per aver questi impegnato un calice \nsenza licenza di Rolando vescovo di Massa e proposto di \ndetta pieve. \nDella chiesa parrocchiale di S. Andrea al castello \ndell’Accesa si trovano memorie fra le carte di quel \nvescovado. Ed in questa residenza e da cotesta chiesa il \nvescovo Rolando di commissione del Pontefice Niccolò \nIV, ai 20 luglio 1292, fulminò la scomunica contro \nGentile di Chiarissimo cittadino fiorentino, per avere \nquesti ricusato di restituire alcuni beni ai Frati dell’ordine \nromitano di S. Agostino di Siena (ARCH. DIPL. FIOR. \nCarte di S. Agostino di Siena). \nAnche il castello, ora tenuta vescovile della Marsiliana, \ndoveva contare la sua chiesa battesimale, tostochè un \nistrumento del 9 novembre anno 1247, riportato dal \nCesaretti nella storia di Piombino (T. I. pag. 146 e segg.) \nfu celebrato in Massa nel palazzo del vescovo, al quale \nassisté fra gli altri testimoni un tal prete Filippo pievano \ndella Marsiliana. \n\n\n\nDella pieve di Noni fra l’Accesa e Perolla, seppure questa \nnon era la chiesa parrocchiale di Perolla, fa menzione un \nistrumento dell’Arch. Arciv. Di Pisa (ERRATA: del 22 \ngennajo 1558) del 22 gennajo 1158, pubblicato dal \nMuratori. – Così nei registri vaticani di Cencio Camerario \nfu indicato il quantitativo della tassa che in quel tempo \npagava alla S. Sede la pieve del castel di Pietra. \nIn quanto alla chiesa battesimale di Pastorale presso il \nGualdo del Re, essa è frequenti volte rammentata nelle \ncarte dell’Arch. Arciv. Lucch. nei secoli intorno al mille. \n– La pieve di Valli, della quale sembra indicarsi l’antica \nubicazione la così detta Pievaccia, probabilmente era la \nchiesa stessa di S. Andrea di Valli rammentata in una \nsentenza data in Siena lì 9 marzo 1149 da Ranieri vescovo \ndi quella città in questa parte delegato del Pontefice \nEugenio III, a cagione di una lite tra i canonici di Massa e \ni Monaci della badia di Sestinga, che pretendevano il \npadronato della chiesa di S. Andrea del castel di \nValli.(ARCH. DIPL. FIOR. Cart. Della città di Massa). – \nFinalmente una carta pisana del 18 marzo 1295 indica \nun’altra pieve presso la Sassetta sotto l’invocazione di S. \nCipriano. \nPiù noti e di maggiore celebrità sono i monasteri della \ndiocesi populoniese; giacché quello di S. Mimiliano \nall’Isola di Monte Cristo, e l’altro di S. Pietro a \nPalazzuolo presso Monteverdi contano, il primo la sua \nerezione nel quinto, e il secondo nell’ottavo secolo dell’E. \nV. \nDi data non meno antica di quest’ultimo doveva essere il \ngià da gran tempo distrutto Monastero di S. Salvadore a \nMontioni di giuspadronato dei vescovi lucchesi; ai quali \nparimente apparteneva fino all’epoca longobardica \nl’oratorio di S. Regolo in Gualdo presso la chiesa della \nMadonna del Frassine, dove si conservarono per qualche \ntempo (sino alla fine del secolo VIII) le ossa di quel S. \nMartire Affricano maestro di S. Cerbone. \nProgredendo per ordine di antichità, viene il monastero \nde’SS. Giustiniano e Bartolommeo a Falesia, da lunga \nmano distrutto, il quale fu fondato nell’anno 1022 da sei \nfigli del conte Tedice della Gherardesca. – Vedere \nABBAZIA DI FALESIA . \nI conventi poi de’Frati Minori e delle Monache \ndell’ordine di S. Francesco stati eretti a Massa, a \nPiombino, e a Scarlino, contano presso che tutti l’età di \ncirca sei secoli; e verso la fine del secolo XIII vennero a \nMassa e a Suvereto i Frati dell’Ordine de’Romitani di S. \nAgostino. \nUltimi furono i Frati detti de’Benfratelli, ossia di S. \nGiovanni di Dio, chiamati a Piombino all’assistenza \ndegl’infermi di quell’ospedale. \nNon parlerò delle percettorie e spedaletti che sotto il \ntitolo di S. Antonio abate a Bolgheri, a Campiglia e a \nSuvereto si tenevano dai canonici dell’ordine di S. \nAntonio a Vienna nel Delfinato, perché coteste \npercettorie sul principio del secolo XVI le si trovavano \nconvertite in benefizj, o in commende concesse a persone \nfamiliari dei Pontefici. \nUn gran numero però delle case religiose qui sopra \nrammentate, o caddero in rovina, oppure furono soppresse \nnel giro de’60 anni ultimi passati: in guisa che \nattualmente non vi restano più che i Frati Minori \nOsservanti e le monache Clarisse dentro la città di Massa. \n\nAttualmente la Diocesi di Massa Marittima conta \nsolamente 26 parrocchie, compresa quella maggiore della \nsua cattedrale, una cura militare a Portoferrajo, e una \ncappellania curata alla Marina di Rio. – Coteste 26 chiese \nsono sparse in undici territorii comunitativi, i quali tutti \ninsieme occupano una superficie di circa 475 miglia \ntoscane quadrate. \n \nParrocchie della Diocesi di Massa Marittima e Comunità \nnelle quali sono comprese. \n \nIn terraferma \n \n1. Nome della parrocchia: S. Cerbone (Cattedrale) \nComunità nella quale è compresa: Massa Marittima \n2. Nome della parrocchia: S. Pietro all’Orto (Rettoria) \nComunità nella quale è compresa: Massa Marittima \n3. Nome della parrocchia: S. Leopoldo a Follonica e Valli \n(Pieve) \nComunità nella quale è compresa: Massa Marittima \n4. Nome della parrocchia: Madonna del Frassine \n(Rettoria) \nComunità nella quale è compresa: Massa Marittima \n5. Nome della parrocchia: S. Antonio a Piombino \n(Arcipretura) \nComunità nella quale è compresa: Piombino \n6. Nome della parrocchia: S. Croce a Populoni (Cura) \nComunità nella quale è compresa: Piombino \n7. Nome della parrocchia: S. Antonio a Ritorto (Cura) \nComunità nella quale è compresa: Piombino \n8. Nome della parrocchia: S. Giusto a Suvereto \n(Arcipretura) \nComunità nella quale è compresa: Suvereto \n9. Nome della parrocchia: S. Lorenzo a Campiglia \n(Prepositura) \nComunità nella quale è compresa: Campiglia \n10. Nome della parrocchia: S. Andrea a Sassetta \n(Arcipretura) \nComunità nella quale è compresa: Sassetta \n11. Nome della parrocchia: S. Andrea a Monteverdi \n(Pieve) \nComunità nella quale è compresa: Monteverdi \n12. Nome della parrocchia: S. Lorenzo a Canneto (Pieve) \nComunità nella quale è compresa: Monteverdi \n13. Nome della parrocchia: S. Lorenzo a Castagneto \n(Prepositura) \nComunità nella quale è compresa: Gherardesca \n14. Nome della parrocchia: S. Bernardo a Castiglioncello \n(Pieve) \nComunità nella quale è compresa: Gherardesca \n15. Nome della parrocchia: SS. Jacopo e Cristofano a \nBolgheri (Pieve) \nComunità nella quale è compresa: Gherardesca \n \nNell’Isola dell’Elba \n \n16. Nome della parrocchia: Natività di Maria \n(Arcipretura) \nComunità nella quale è compresa: Portoferrajo \n17. Nome della parrocchia: SS. Assunta de’Bianchi (Cura \nmilitare) \nComunità nella quale è compresa: Portoferrajo \n\n\n\n18. Nome della parrocchia: S. Jacopo a Lungone \n(Arcipretura) \nComunità nella quale è compresa: Lungone \n19. Nome della parrocchia: SS. Annunziata a Capoliveri \n(Arcipretura) \nComunità nella quale è compresa: Lungone \n20. Nome della parrocchia: S. Caterina a Marciana \n(Arcipretura) \nComunità nella quale è compresa: Marciana \n21. Nome della parrocchia: S. Chiara alla Marina di \nMarciana (Rettoria) \nComunità nella quale è compresa: Marciana \n22. Nome della parrocchia: S. Niccolò al Poggio \nComunità nella quale è compresa: Marciana \n23. Nome della parrocchia: S. Ilario in Campo \n(Arcipretura) \nComunità nella quale è compresa: Marciana \n24. Nome della parrocchia: S. Pietro alla Marina di \nCampo (Arcipretura) \nComunità nella quale è compresa: Marciana \n25. Nome della parrocchia: SS. Jacopo e Quirico \n(Prepositura) \nComunità nella quale è compresa: Rio \n26. Nome della parrocchia: SS. Rocco e Marco alla \nMarina di Rio (Cappellania curata) \nComunità nella quale è compresa: Rio",
    "original_title": "MASSA MARITTIMA, MASSA DI MAREMMA, e ",
    "page": 97,
    "slug": "massa-marittima-massa-di-maremma-e-talvolta-anche-massa-veternense-massa-metallifera",
    "byte_offset": 592592
  },
  {
    "context": "nel monte Pisano.",
    "title": "MASSA MACINAJA",
    "body": "– Villaggio con \nchiesa parrocchiale (S. Lorenzo) nel piviere di Compito, \nComunità e Giurisdizione e circa 5 miglia a ostro di \nCapannori, 7 miglia a scirocco di Lucca, alla cui Diocesi e \nDucato appartiene. \nRisiede presso l’estremità di uno sprone del Monte Pisano \nvolto a grecale, sopra un fosso omonimo che scola le sue \nacque nel Lago di Sesto, ossia di Bientina. \nMolte carte lucchesi dei secoli VIII, IX, X, XI portano la \ndata generale di Massa nel territorio di Lucca (Actum \nLucae finibus Massa); ma fra tante Masse di quel contado \ntroverebbe grandi ostacoli chi cercasse indicare a quale di \nloro quelle carte dovessero riferire. – Due istrumenti bensì \ndei secoli IX e X appellano senza dubbio alla Massa \nMacinaja , nome derivatole naturalmente dai mulini \ncostruiti lungo il suo fosso. Il primo riguarda una \ndivisione fatta lì 8 agosto 840 in loco Versiciano (forse il \nVersiano di Compito) fra diversi patroni delle chiese di S. \nMaria in loco Gurgite, di S. Pietro in loco Turingo e di S. \nPetronilla in Massa Macinaja e quella di Colognole con i \nprati in Ceppeto e Turignano, una vigna con campi in \nTuringo, ed altreterre in Ponteletto. Nel tempo medesimo \ni due re confermavano l’anteriore donazione della corte di \nMassaGrosa (Massarosa) fatta ai canonici di quella \ncattedrale con loro diploma del 1 luglio 933. Le quali \nelargità furono poi approvate con altrettanti privilegi da \nOttone I, nel 13 marzo 962, da Ottone II nel 21 dicembre \n982, da Ottone III nel 1 settembre 998, da Corrado II nel \n23 febbrajo 1038, da Arrigo IV nel 10 febbrajo 1123, e \ndal duca Guelfone, Marchese di Spoleto e di Toscana, agli \n11 aprile del 1160, ecc. (ARCHIVIO DEI CANONICI DI \nLUCCA). \nNel secolo XIII il distretto di Massa Macinaja dava il \nvocabolo alla chiesa parrocchiale di S. Giusto a Compito. \n\nLa parrocchia di S. Lorenzo a Massa Macinaja nel 1832 \ncontava 913 abitanti.",
    "original_title": "MASSA MACINAJA",
    "page": 120,
    "slug": "massa-macinaja",
    "byte_offset": 745002
  },
  {
    "context": "",
    "title": "MASSA D’OLTRARIO",
    "body": "– Vedere MASSA PISCATORIA.",
    "original_title": "MASSA D’OLTRARIO",
    "page": 120,
    "slug": "massa-d-oltrario",
    "byte_offset": 746951
  },
  {
    "context": "in Val di Serchio.",
    "title": "MASSA PISANA",
    "body": "– Castello che diede \nil nome ad un’antichissima pieve sotto l’invocazione di S. \nCristina, siccome ora lo dà alla parrocchia di S. Ambrogio \na Massa Pisana, nel piviere di S. Maria del Giudice, \nComunità Giurisdizione Diocesi e Ducato di Lucca, dalla \nquale città la chiesa di S. Ambrogio è appena due miglia \ntoscane distante, mentre l’antica sua battesimale trovasi 4 \nmiglia toscane a ostro di Lucca. \nLa pieve vecchia di S. Cristina a Massa Pisana trovasi alla \nbase del Monte di S. Giuliano, forse un terzo di miglio a \nlevante dell’attuale chiesa plebana di S. Maria di Leone \nGiudice, né molto lungi dalla vecchia strada che passa di \ncostà per la foce più depressa di quel monte, Per cui i \nPisan veder Lucca non ponno. \nDella pieve di S. Cristina a Massa a piè del Monte Pisano \nfanno menzione varj istrumenti fra quelli dei secoli IX e X \ndell’Archivio Arcivescovile Lucchese, pubblicati nel T. V \nP. II e III delle Memorie per servire alla storia del ducato \ndi Lucca. Uno di questi, in data del 4 ottobre 935 importa \na conoscersi per i nomi dei luoghi e delle antiche chiese di \nquesto piviere, per i nobili longobardi di Vaccoli che vi \npossedevano beni, e per quel Leone Giudice, del quale ha \npreso il vocabolo la pieve attuale di Massa Pisana, e \ninnanzi tutto una Postierla del secondo cerchio delle mura \ndi Lucca, da dove esciva la strada antica di Massa Pisana. \nLa torre di marmo, esistente presso la strada che guida alla \npieve di S. Maria di Leone Giudice, si vuole appartenuta \nai nobili di Vaccoli, che nel 1014 ricevé in enfiteusi da \nGrimizzo vescovo di Lucca molti beni della pieve di \nMassa Pisana, oltre la metà delle rendite e decime che \npagavano al pievano degli abitanti delle ville di Massa, \nCaprile, Vaccole, Acquabona, Ischeto, Agello, Fossule, \nAmiate (Meati). Erano compresi in questo piviere gli \neremi di S. Giuliano, di S. Pancrazio e della Spelonca sul \nMonte Pisano, il monastero delle recluse di Pontetetto, \ncome pure l’antico convento di S. Cerbone che abitano \nattualmente sopra deliziosa collina i Frati dell’Osservanza. \n– Vedere GIUDICE (S. MARIA DEL). \nLa parrocchia di S. Ambrogio a Massa Pisana nel 1833 \nnoverava 300 abitanti.",
    "original_title": "MASSA PISANA",
    "page": 120,
    "slug": "massa-pisana",
    "byte_offset": 747004
  },
  {
    "context": "in Val di Nievole.",
    "title": "MASSA PISCATORIA, o MASSERELLA, talvolta  MASSA D’OLTRARIO",
    "body": "– Villaggio con \npieve (S. Maria) nella Comunità Giurisdizione e quasi 4 \nmiglia toscane a settentrione di Fucecchio, Diocesi di \nPescia, già di Pistoja, Compartimento di Firenze. \nGiace alle pendici orientali dei colli denominati delle \nCerbaje presso il lembo occidentale del padule di \nFucecchio, di là dal rio Stanghe, per cui questa Massa fu \ndetta anche di Oltre Rio, ossia d’Oltrario. Sotto \nquest’ultimo è dichiarata anche la sottostante palude in un \nistrumento del 1353, col quale le comunità di Castel \nFranco e di Santa Croce diedero a fitto per tre anni la \npastura della loro Cerbaja , a partire dal lago di Bientina, o \n\n\n\ndi Sesto, usque ad paludem Massae Ultrarii . Anche un \nistrumento del vescovado di Pistoja del 16 aprile 1408, \nrogato in Sanminiato da Lodovico del fu Giovanni notaro \ndi detta Terra, tratta della vendita di un podere posto in \nluogo detto Massa di Oltrario , o di Oltre al Rio nel \ncomune di Fucecchio. (ARCHIVIO DIPLOMATICO \nFIORENTINO Carte del Vescov. Di Pistoja.) \nIn cotesta Massa, ebbero se non dominio giurisdizionale, \nal certo allodiale i conti Cadolingi di Fucecchio; siccome \nlo dimostra una carta del 18 febbrajo 1086, che accennerò \nqui appresso; dove anche il Conte Lotario figlio del fu \nConte Cadolo, stando in loco et finibus Massa , presso una \npieve di S. Quirico, sottoscriveva nel 9 aprile del 1003 \nuna vistosa dotazione per la badia di S. Salvatore al Borgo \nnuovo di Fucecchio. \nMassa Piscatoria ha fatto comunità da per sé fino a che \nper atto pubblico del 6 dicembre del 1280 gli uomini del \ncomune di Fucecchio riceverono in qualità di coabitanti \ncastellani quelli di Massa Piscatoria, i quali giurarono di \nfare tutti i servigj reali e personali del comune cui si \naggregavano. Ma l’unione formale del comune di Massa \nPiscatoria a quello di Fucecchio accadde dopo la \ndeliberazione presa nel 9 luglio 1309 dal consiglio \ncomunitativo di Fucecchio, mercé la quale i sindaci dei tre \npopoli si recarono a Lucca per chiedere a quel governo \nfacoltà di fare un solo corpo di comunità con Fucecchio di \nquelle di Massa Piscatoria, o d’Oltrario, e di Cappiano; e \nciò ad oggetto di terminare le pendenze che insorgevano \nfra quelle tre popolazioni a causa di dazj, ecc. In seguito \ndi che i collegi dei priori e degli anziani della repubblica \ndi Lucca con provvisione del 30 settembre 1309 \naccordarono l’unione delle tre prenominate comunità a \nquella di Fucecchio. (ARCH. DIPL. FIOR. Carte della \nComunità di Fucecchio). \nNei confini di Massa Piscatoria sino dal secolo XI \npossedeva beni l’ospedale dell’Altopascio, siccome lo \ndichiara una carta del 18 febbrajo 1086 relativa \nall’oblazione fatta dal conte Uguccione figlio del conte \nGuglielmo Bulgaro de’Cadolingi, e dalla contessa Cilia \ndel fu Teuzzo di lei consorte a favore dell’ospedale di \nRosajolo, cui offrirono alcuni loro beni, situati a S. \nMartino di Collevitoli, a Farneta, al Castellare Vecchio, a \nCerreto, nelle corti di Massa , di Cappiano e di Fucecchio. \nRammenta pure questa Massa Piscatoria un \ncompromesso fatto nel 29 giugno 1173 a cagione di certi \nbeni che l’ospedale di Fucecchio dal notaro Marchiano, \nquando Ildebrando rettore della mansione di Altopascio \nacquistò da Sighinolfo del fu Brancaleone alcuni pezzi di \nterra posti nei confini di Massa Pescatoria. – (ARCH. \nDIPL. FIOR. Bullettone degli istrumenti della Mansione \nd’Altopascio in pergamena). \nFu poi stipulato in questo luogo di Massa un’istrumento \ndel 24 marzo 1381, col quale un abitante di Massa della \nprovincia di Val d’Arno nominò un suo procuratore e \nrappresentante per concludere i patti di vendita di un \npezzo di terra posto in luogo detto Rosajolo, territorio di \nPistoja . (ARCH. DIPL. FIOR. Carte degli Olivetani di \nPistoja). \nLa pieve di S. Maria a Massa Piscatoria era una delle più \nlontane di quelle che la diocesi di Pistoja possedeva in \nVal di Nievole, allorché nel secolo passato fu incorporata \nalla diocesi di Pescia. \n\nLa parrocchia di S. Maria a Massa Piscatoria nel 1833 \ncontava 588 abitanti.",
    "original_title": "MASSA PISCATORIA, o MASSERELLA, talvolta ",
    "page": 120,
    "slug": "massa-piscatoria-o-masserella-talvolta-massa-d-oltrario",
    "byte_offset": 749255
  },
  {
    "context": "",
    "title": "MASSA SALTO",
    "body": "– Vedere ABBAZIA DI S. REPARATA IN BORGO, e MARRADI.",
    "original_title": "MASSA SALTO",
    "page": 121,
    "slug": "massa-salto",
    "byte_offset": 753427
  },
  {
    "context": "",
    "title": "MASSA TRABARIA, o TRABARA",
    "body": "– Sebbene sotto \nnome di Massa Trabaria molti geografi volessero \nintendere quella provincia montuosa che, a partire \ndall’Alpe della Luna stendesi fra i contrafforti orientali \ndell’Appennino donde si aprono le valli del Metauro e \ndella Foglia, già dell’Isauro; altri però non sembra che \nabbiano voluto escludere dalla provincia di Massa \nTrabaria la Valle superiore del Tevere, comecchè \nquest’ultima nel medio evo si specificasse coll’epiteto di \nMassa Verona. Della seconda sentenza fra gli altri si \nmostra Dino Compagni, il quale nella sua Cronaca \nfiorentina, discorrendo all’anno 1302 del bando dato a \nCorso Donati e ai suoi aderenti, confinandoli al Castello \ndella Pieve, poco appresso soggiunge; che essendo messer \nCorso a’ confini a Massa Trabara , gli ruppe e andossene a \nRoma; quasi che il cronista avesse inteso quel luogo di \nesilio non già il Castello della Pieve in Val di Chiana, ma \nil castello della Pieve S. Stefano in Val Tiberina. – Cotesta \nopinione non so se debba rimontare sino ai tempi di Plinio \nil Vecchio, il quale discorrendo delle travi che si \nconducevano pel Tevere a Roma, disse, che questo fiume \nera fatto artificialmente navigabile nella sua valle \nsuperiore mediante steccaje. (Histor. Natur. Lib. III. Cap. \n5). Dondechè ad alcuni indagatori di storia patria parve di \nraffigurare gli avanzi di simili chiuse nei ruderi che \nrestano tuttora presso il ponte di Valsavignone, come \nancora sotto il ponte di Formole tra i diruti castelli di \nMurlo e di Monte Petroso, non che in quelli che \nincontransi alla base occidentale del poggio di \nMontedoglio a poca distanza dalla città di Sansepolcro. \nChe poi il distretto di Sansepolcro confinasse con la \nprovincia della Massa Trabaria lo diede in certo modo a \nconoscere Giovanni Villani nella sua cronica, tostochè al \nLib. XI cap. 25 scriveva, come nel 1335 fu tolto ai Tarlati \ndi Arezzo il Borgo S. Sepolcro e tutte le sue castella, e \nquelle di Massa Trabaria, dominando come tiranni infino \nnella Marca, e avendo disertato Neri d’Uguccione della \nFaggiuola, i conti di Montefeltro, e quelli di Montedoglio, \necc. ecc. – Comecchè sia, la cosa meno dubbia è, che la \nMassa Trabaria, di cui trovasi la prima denominazione al \nsecolo IV nella vita del Pontefice Silvestro I, di Anastasio \nBlibiotecario , fu nel secolo XV corograficamente descritta \nda Flavio Biondo, ponendola nelle parti dell’Appennino \nche per difficile salita l’Etruria dalla Romagna divide, là \nnei gioghi che standosi fra il Metauro e la Foglia, dal \nborgo di Mercatello sino alla città di S. Angelo in Vado . \nQuindi lo stesso autore soggiunge: quia ex ipsis \nAppenninis jugis immensae magnitudinis abiegnae trabes \nRomam in aedium, basilicarumque structuram portare \nconsueverint, prout etiam nunc portantur. (FL. BIONDI. \nDescript. Ital. In Regione V). \nInfatti ho veduto tre istrumenti nell’Arch. Dipl. di Firenze \nprovenienti da quello generale dei contratti, il primo dei \nquali fu rogato lì 24 giugno 1390 da ser Giov. Del fu \n\n\n\nBarcalino, nella cappella del castel Montarone, canonica \ndi Cerreto. \nPer esso varie donne del Castello del Tribbio vendono \ntutte le loro ragioni sopra una casa posta nella curia di \nCastelnuovo, piviere di Sestino della Massa Trabaria. \nIl secondo contratto dal 29 febbrajo 1404 fu scritto nella \nvilla di Val di Celle nel distretto del Castel di Monte \nRomano, provincia di Massa Trabaria; e il terzo del 24 \ngiugno 1412 fu rogato da Giovanni del fu Giorgio del \nCastel S. Donato, nella chiesa di S. Maria a Domicelli del \npiviere di Sestino, che dichiara nella provincia di Massa \nTrabaria. (loc. cit.)",
    "original_title": "MASSA TRABARIA, o TRABARA",
    "page": 121,
    "slug": "massa-trabaria-o-trabara",
    "byte_offset": 753500
  },
  {
    "context": "",
    "title": "MASSA VERONA, ossia di VAL DI VERONA",
    "body": "– All’Articolo BADIA TEDALDA io dissi, che cotesta \ncontrada appartenne probabilmente alla nona provincia \ndell’Italia, cioè a quella dell’Alpe Appennine secondo la \ndivisione adottata dall’Imperatore Giustiniano. La qual \nprovincia infatti era posta nel centro dell’Appennino fra le \nmontuose regioni dell’Urbinate, di Monte Feltro, della \nSarsinatense, o Bobiense diocesi, e di Bagno; regione \ndescritta la prima volta da Paolo Warnefrido nella sua \nOpera de Gestis Langobardorum, nella quale asserisce \nche costà esisteva un oppido o contrada col nome di \nVerona. \nA convalidare l’asserto dello storico longobardo io mi \nlimitai in quell’Articolo alla citazione di un diploma \ndell’Imperatore Ottone I, nel quale si concedevano a un \nnobile alpigiano diverse possessioni situate fra l’Alvernia, \nMonte Feltro , Bagno , le Foreste del Trebbio, di Corezzo e \ndi Caprile, compresavi la Massa Verona. \nPer quanto allora non conoscessi altri documenti atti ad \nappoggiare l’asserzione di Paolo Warnefrido, nondimeno \nmi parve di poter desumere da quel privilegio di Ottone, \nche la Massa Verona abbracciare doveva una porzione del \nterritorio della Badia Tedalda in Massa Trabaria, e della \nPieve S. Stefano in Val Tiberina. \nIndagini ulterirori fortunatamente hanno schiarito cotesto \nmio dubbio, poiché fra le moltissime pergamene del \ndovizioso Arch. Dipl. Fior. Mi cadde l’occhio sopra \nalcuna, in cui trovasi rammentata cotesta contrada della \nMassa Verona, col titolo eziandio di Viscontado di \nVerona, e che dimostra situata nella parte superiore del \nvicariato di Pieve S. Stefano. \nInfatti cotesta Val di Verona abbraccia diversi popoli e \ncomunelli, i quali prima del 1338 dipendevano dal \nComune di Arezzo, ovvero dai nobili Tarlati di \nPietramala; dai quali il Viscontado di Verona fu \nsottoposto al pari degli altri paesi del territorio aretino al \ndominio della Repubblica fiorentina. – Vedere PIEVE S. \nSTEFANO. \nTale mi si presentò in un atto pubblico fatto il 16 ottobre \ndel 1342 sulla strada di Val Savignone dagli uomini del \ncastello di Calanizza o di Calanezza , del Viscontado di \nVerona, contado d’Arezzo; allorché questi nominarono in \nloro sindaco Giov. Del fu Maffuccio de Calanizza per \nrecarsi a Firenze, presentarsi al principe Gualtiero duca \nd’Atene, signor generale della città di Firenze e d’Arezzo, \ne delle loro giurisdizioni , onde prestarle obbedienza a \nnome di quella comunità di Val Savignone, e giurare \nfedeltà e sudditanza ad esso duca e ai suoi magistrati. \n\nQuindi sotto dì 8 dicembre 1342 fu fatta una simile \nelezione per lo stesso effetto dagli uomini di Sintigliano e \ndi Cardonico nel Viscontado di Verona del contado \naretino; e nel dì 15 di detto mese fecero lo stesso gli \nabitanti dei comuni di Bulciano e Bulcianello, i quali si \ndichiarano compresi nel Viscontado di Verona. (ARCH. \nDIPL. FIOR. Carte dell’Arch. gener.) \nCol progredire dello stesso secolo XIV alcuni popoli della \nMassa di Verona supplicarono la Signoria di Firenze a \nvolerli incorporare al territorio e giurisdizione della Pieve \ndi S. Stefano. Al qual effetto, nel 18 gennajo del 1391 i \nsindaci della comunità di Pietranera nella Val di Verona \nsi presentarono ai priori dell’arti e gonfaloniere di \ngiustizia a Firenze per chiedere la grazia di riunire quella \npopolazione al Comune della Pieve, non potendo quel \npopolo stante la propria povertà supplire alle spese per il \nmantenimento degli ufiziali. Infatti con deliberazione \nde’Signori e dei Collegi, sotto di 21 gennajo dello stesso \nanno, il castello e distretto di Pietra Nera venne unito al \nComune della Pieve S. Stefano. (loc. cit. e \nRIFORMAGIONI DI FIR.) \nFinalmente nel 21 maggio 1403 il consiglio della Val di \nVerona del contado di Arezzo, e allora del distretto di \nFirenze, essendosi adunato nel castello di Ruoti, investì \ncon mandato di procura Maggiolo Vescovini da \nCollelungo e Ranieri di Giovanuozzo Devoti, affinché \nquesti due sindaci potessero agire in tutte le cause \nriguardanti gl’interessi di quella comunità. – Vedere \nPIEVE S. STEFANO.",
    "original_title": "MASSA VERONA, ossia di VAL DI VERONA",
    "page": 122,
    "slug": "massa-verona-ossia-di-val-di-verona",
    "byte_offset": 757183
  },
  {
    "context": "",
    "title": "MASSA DI BAGNO",
    "body": "– Vedere BAGNO IN ROMAGNA.",
    "original_title": "MASSA DI BAGNO",
    "page": 122,
    "slug": "massa-di-bagno",
    "byte_offset": 761338
  },
  {
    "context": "nell’Appennino fra il Mugello e la Romagna.",
    "title": "MASSA DI CASAGLIA",
    "body": "– Casale sulla foce dell’Appennino che \nscende in Val di Lamone. – Cotesta Massa , ossia tenuta di \nRomagna fu acquistata fino dal 3 agosto del 1284 per \nordine della Rep. fior. dai Monaci Vallombrosani di S. \nPaolo a Razzuolo, ad oggetto di assicurare la strada dai \nladroneggi degli Ubaldini; cosicché i Signori commisero, \ndice l’Ammirato (Stor. fior. Lib. X), a 50 cittadini \nfiorentini di comprar quei terreni e casolari e fabbricarvi \ncase; formandone così un villaggio o castello, chiamato \nallora Pietrasanta, e poi detto come prima Casaglia. Ma \nperché dopo la costruzione di Firenzuola molti fedeli degli \nUbaldini, essendo tornati ad abitare in Casaglia, quella \nstrada era divenuta pericolosa come prima, la Signoria di \nFirenze (soggiunge lo stesso storico) volle che quella \ngente fosse sfrattata di là, e che non vi potesse stare, né \ncomprare in maniera nessuna. \nÈ altresì vero che fino dal 1322, per asserto di Giovanni \nVillani il castello di Casaglia sopra l’Alpe, era stato \ngustato non già dagli Ubaldini né dai loro fedeli, ma per \nordine del conte Guidi da Batifolle, da Sinibalbo Donati \nquand’era in bando al tempo de’Bianchi, ed allora i \nSignori vollono che si levasse un passaggio, o gabella, che \nil detto conte vi faceva raccogliere. (GIOV, VILLANI, \nCronic. Lib. IX cap. 174; AMMIRAT. Stor. Fior. Lib. \nVI.)– Vedere CASAGLIA.",
    "original_title": "MASSA DI CASAGLIA",
    "page": 122,
    "slug": "massa-di-casaglia",
    "byte_offset": 761388
  },
  {
    "context": "",
    "title": "MASSA DI CASATICO",
    "body": "– Vedere CASATICO di Garfagnana.",
    "original_title": "MASSA DI CASATICO",
    "page": 123,
    "slug": "massa-di-casatico",
    "byte_offset": 762844
  },
  {
    "context": "nel Val d’Arno superiore.",
    "title": "MASSA DI CASTELNUOVO D’AVANE, o MASSA DI  MONTEGONZI",
    "body": "– Casale con \nchiesa parrocchiale (S. Pietro) cui è annesso il sottostante \npopolo di S. Michele al Colle, nel piviere di S. Pancrazio, \nComunità e circa miglia toscane 3 a maestro di Cavriglia, \nGiurisdizione di S. Giovanni di Val d’Arno, Diocesi di \nFiesole, Compartimento di Siena. \nIl casale di Massa è posto sulla sinistra ripa del torrente \nSteccate in un’ insenatura del monte che chiude a \nponente-libeccio la valle superiore dell’Arno. \nFu cotesta chiesa con i beni annessi di padronato della \nfamiglia Portinari di Firenze, ceduta con una parte della \nvicina fattoria all’arcispedale di S. Maria Nuova per bolla \ndel pontefice Leone X, previo l’onere del mantenimento \ndel parroco. \nAll’occasione dell’alienazione dei beni del suddetto \nspedale fu rilasciato il giuspadronato della chiesa di \nMassa al vescovo di Fiesole, ed il parroco reso \ninamovibile con la congrua di 80 scudi, e 20 di \nmantenimento. \nNella facciata del tempio havvi sopra la porta scolpito \nl’anno 1725 con l’arme di S. Maria Nuova; dentro la \nchiesa vi è un bel ciborio a muro ad uso degli olj santi di \nsquisito lavoro di terra della Robbia. – Vedere AVANE \n(CASTELNUOVO D’). \nLa parrocchia di S. Pietro a Massa nel 1833 contava 285 \nabitanti.",
    "original_title": "MASSA DI CASTELNUOVO D’AVANE, o MASSA DI ",
    "page": 123,
    "slug": "massa-di-castelnuovo-d-avane-o-massa-di-montegonzi",
    "byte_offset": 762904
  },
  {
    "context": "",
    "title": "MASSA DI CONTRONE",
    "body": "– Vedere CONTRONI di Garfagnana.",
    "original_title": "MASSA DI CONTRONE",
    "page": 123,
    "slug": "massa-di-controne",
    "byte_offset": 764249
  },
  {
    "context": "nel Val d’Arno superiore.",
    "title": "MASSA DELL’INCISA",
    "body": "– \nPiccolo casale sulla strada R. aretina circa miglia toscane \n1 e 1/2 a ostro dell’Incisa, il cui oratorio sotto il titolo \ndella SS. Concezione fu fondato nel 1640 dalla famiglia \nFabbri, nella cura dei SS. Cosimo e Damiano al Vivajo, \ngià di S. Vito all’Incisa, Comunità Giurisdizione e quasi \ntre miglia toscane a settentrione di Figline, Diocesi di \nFiesole, Compartimento di Firenze. \nAppella a questa Massa dell’Incisa un istrumento degli 8 \ndicembre 1434 fatto in Firenze, per il quale donna \nGemma vedova di Baldassarre del fu Bartolommeo \nde’Foraboschi, e figlia del fu Bonsignore degli Spinelli di \nFirenze, previo il consenso di Bartolomeo dott. di legge \nsuo figlio, vendé una casa colonica con podere posta nel \npopolo della pieve di S. Vito all’Incisa, in luogo detto alla \nMassa , per il prezzo di 85 fiorini d’oro. (ARCH. DIPL. \nFIOR. Carte del monastero di S. Pier Maggiore di \nFirenze.) \nDa questa Massa trasse origine il dott. Niccola Brucalassi \nprofessore di belle lettere nell’università di Perugia; e \ncostà ebbe i natali il teologo e letterato Antonio \ndell’Ogna, stato rettore del seminario fiorentino, e \npievano di S. Giovanni Maggiore nel Mugello sul \nprincipio del corrente secolo. – Vedere GIOVANNI (S.) \nMAGGIORE. \n\n \n \n###ARTICLE### \nT:MASSA DI ROGGIO.\nC:\nB:– Vedere ROGGIO nella Valle del Serchio.",
    "original_title": "MASSA DELL’INCISA",
    "page": 123,
    "slug": "massa-dell-incisa",
    "byte_offset": 764309
  },
  {
    "context": "nella Valle superiore del Serchio.",
    "title": "MASSA DI SASSO ROSSO di Garfagnana",
    "body": "– Sono due ville, ciascuna delle \nquali ha la sua chiesa parrocchiale sotto lo stesso titolo di \nS. Michele; comecchè anticamente fosse tutto un popolo \nnel piviere di Fosciana, Comunità di Villa Collemandina, \nGiurisdizione e circa 5 miglia a settentrione di \nCastelnuovo di Garfagnana, Diocesi di Massa Ducale, già \ndi Lucca, Ducato di Modena. \nTanto il paese di Massa, come quello di Sasso Rosso \nrisiedono in monte sul fianco occidentale dell’Alpe di S. \nPellegrino, cui resta a confine della parte di levante la \ncomunità di Castiglione, a ostro il popolo di Villa \nCollemandina, a ponente le parrocchie di Magnano e \nCanigliano, e a settentrione quella di Corfino. \nL’istruzione della parrocchia di S. Michele a Sasso Rosso \ndev’esser piuttosto antica, mentre trovasi rammentata in \nuna bolla del 1168 dal Pontefice Alessandro III diretta al \npievano di Fosciana. Non così quella di Massa, i cui \nabitanti fecero parte della popolazione di Sasso Rosso \nfinché gli uomini di Massa nel 1417 ottennero facoltà dal \nvescovo di Lucca di edificare un oratorio, che poi divenne \ncappella curata e quindi rettoria. \nPrendono nome questi due villaggi dalle cave di marmo \nrosso color vinato spettante a una roccia calcarea \nsemigranosa, disposta in strati contorti di struttura \nschistosa, suscettibile di un debole pulimento; nella quale \nroccia marmorina si racchiudono varie specie di fossili \npolitamici, specialmente di Ammoniti con qualche \nOrtocereatite. – Vedere l’Articolo CASTELNUOVO DI \nGARFAGNANA. \nEsiste costà una caverna chiamata la Grotta della Guerra, \nla quale ha diversi antri e concamerazioni. Il primo antro \nd’ingresso è di figura quasi regolare, avendo 56 braccia di \nlunghezza, 8 di la rghezza e 12 di altezza. Da questo salone \nsi passa in 4 minori antri, uno de’quali è lungo 23 braccia \ne largo due. Tutte insieme coteste cavernosità del monte \noccupano un’area di circa 650 braccia. Le caverne \ninteriori sono tutte incrostate di stalattili. \nLa parrocchia di S. Michele a Sasso Rosso nel 1832 \ncontava 193 abitanti. \nIn quella di S. Michele a Massa di Sasso Rosso nell’anno \nmedesimo si noveravano 287 abitanti.",
    "original_title": "MASSA DI SASSO ROSSO di Garfagnana",
    "page": 123,
    "slug": "massa-di-sasso-rosso-di-garfagnana",
    "byte_offset": 765702
  },
  {
    "context": "detto volgarmente MACIUCCOLI,  anticamente MASSA CUCCOLE, o MASSA CUCCHULI  nel littorale di Viareggio.",
    "title": "MASSACIUCCOLI",
    "body": "– Casale con chiesa plebana (S. \nLorenzo) nella Comunità Giurisdizione e circa 6 miglia \ntoscane a levante-scirocco di Viareggio, Diocesi di Lucca, \ngià di Pisa, Ducato lucchese. \nÈ situato fra la base australe del monte di Quiesa e le \ngronde orientali del lago di Massaciuccoli sopra l’antica \nstrada romana di Emilio Scauro, ossia Francesca, dove \nattualmente sbocca una via rotabile aperta dal governo \nlucchese a levante-scirocco di quella postale del monte di \nQuiesa, la quale varcando per il monte detto di Mezzo, \n\n\n\nguida per un più corto e agevole tragitto da Lucca al porto \ndi Massaciuccoli, e di costà andando per canale conduce a \nViareggio. \nDella storia, del nome e dell’antichità di Massaciuccoli vi \nsarebbe poco da dire se dovemmo limitarci all’origine del \nsuo nome, derivato, siccome ragionevolmente opinò il \nTargioni, dai latifondi che in questa tenuta, ossia Massa , \npoté avervi acquistato un nobile longobardo per nome \nCucculo . La qual etimologia ci richiama a qualche altra \nconsimile possessione della Toscana e di Lombardia, a \ncui fu dato il titolo di Monte Cuccoli. \nMa potrebbe rendere questo Massaciuccoli di una qualche \nimportanza per i dilettanti di archeologia che avessero \ncuriosità di esaminare gli avanzi tuttora superstiti di terme \nposti sull’estrema pendice meridionale del poggio di \nMassaciuccoli, oppure ricercare nella sottostante pianura \nsulle tracce dell’antica via di Emilio Scauro la mansione \ndelle Fosse Papiriane; le quali Fosse dovettero scavarsi \nnei tempi romani per dare uno scolo alle acque stagnanti \ndi cotesta uliginosa pianura. \nAll’Articolo FOSSE PAPIRIANE applicai piuttosto che \naltrove a Massaciuccoli la stazione segnata nella Tavola \nPeutingeriana lungo la strada romana fra Pisa e le \nTaberne del Frigido; sia perché lo dava a conoscere la \ndistanza di 12 miglia toscane da essa città; sia perché in \ngrazia di tale palustre situazione dovettero di buon’ora \nscavarsi delle profonde fosse per renderla praticabile e \ncoltivarla almeno in parte. – \nChe l’autore di cotesto grandioso lavoro idraulico fosse \nqualcuno appellato Papirio , da cui tali opere presero \nnome di Fosse Papariane me ne forniva una plausibile \ncongettura quel marmo lucchese, in cui si rammenta un L. \nPapirio che nei primi secoli del romano impero fu \nsacerdote Augustale nelle città di Lucca e di Pisa. Arroge \na ciò la conservazione degli accennati avanzi di terme a \npiè del monte di Massaciuccoli, poco al di sotto di un \ndistrutto cisternone; i quali avanzi conservansi tuttora in \ntale stato da potere raffigurare le diverse concamerazioni \ne il loro uso. \nQuindi a buon diritto il Targioni, forse il primo, e meglio \ndi ogn’altro ebbe a congetturare, che l’autore del \nbonificamento di cotesta pianura, quegli: cioè che diede il \nnome alle Fosse Papariane, fosse un qualche ricco \nromano padrone eziandio dell’antico edifizio, di cui \nvedonsi le rovine a Maciuccoli. \nInfatti fra quei ruderi il curioso potrà riconoscervi una \nsala quadra con due vasche incavate nel pavimento, che \nuna più piccola dell’altra, in cui s’introduceva l’acqua \nriscaldata da un fornello della sala attigua. Presso alla \nmedesima esistono gli avanzi di una sala bislunga \ndisposta a guisa di anfiteatro con tre ordini di sedili, già \nincrostati da sottili lastre di marmo bianco lamellare dei \nmonti di Campiglia, o di quelli della Gherardesca. \nCotesta sala era destinata alla sudazione, restandovi \ntuttora il sottoposto forno coi cammini che circolano \nintorno ai muri laterali. Altre otto camere più piccole \ncomunicavano con le anzidette sale. Vi restano gli avanzi \ndi una scala appoggiata a un doppio muro per liberare \nl’edifizio dall’umidità del sovrastante poggio, la quale \nconduceva ad un piano superiore affatto demolito. – \nCotesti avanzi nel 1770 furono sgombrati dalle macerie e \ndal terreno che li ricuopriva, e ciò dopo essere stati seguiti \n\nnel 1756 altri scavi a poca distanza di là, i quali fruttarono \nla scoperta di torsi virili, di teste, di un pavimento di giallo \nantico, e di un cippo di marmo bianco lunense, oggetti per \nla maggior parte trasportati nella vicina villa de’signori \nMinutoli di Lucca, dove tuttavia conservansi. – Fu anche \ntrovato un pezzo del tubo di piombo destinato a condurre \nl’acqua alle stesse terme; nel quale era impresso a \nrovescio il nome di un L. Liberto di Venulejo Montano \nche lo fuse; cioè: L. L. VENUL. MONT. ET APRON. \nDel resto, di Massaciuccoli trovasi fatta menzione in un \nistrumento dell’Arch. Arciv. Lucch. del 2 luglio anno 874, \nil quale giova anche a darci un indizio dello stato già reso \npalustre di cotesta pianura, e di antichi muri, con che \nprobabilmente si volle riferire alle rovine delle terme \npreaccennate. È una permuta di 5 pezzi di terreno con \nvigneti situati nel casale di Flesso (a Montuolo) in loco \ndetto Faugnano presso la chiesa di S. Maria, in vicinanza \ndel fiume Ozzeri; i quali beni della misura di quattro \nmoggia e sei sestarj, di pertinenza della chiesa di S. \nProspero d’Antraccoli, furono ceduti a Gherardo vescovo \ndi Lucca dal diacono Ermoteo del fu Peredeo, cui diede in \ncambio altri cinque pezzi di terra con vigne posti nei \ncontorni di Massaciuccoli. Uno di questo pezzi di terra \nconfinava, da un capo con la via pubblica, dall’altro capo \nin muro qui dicitur antiquo, e del terzo lato con un rio; \nmentre il secondo pezzo di terra aveva per confine, da un \nlato la via pubblica, dall’altro lato il padule, cioè, aliam \ncaput tenet in padule, etc. (MEMOR. LUCCH. T. V. P. \nII.) \nIn quanto al sottoposto Lago di Massaciuccoli vedasi il \nsuo Articolo; e rapporto allo stato della circostante \ncontrada si leggano gli Articoli MIGLIARINO, e \nVIAREGGIO. \nVerso la cima del colle di Massaciuccoli esistono gli \navanzi della fortezza d’Aquilata, investita dall’oste pisana \ne quindi nel 1164 diroccata, fu poco dopo ripresa e \nrestaurata dai Lucchesi, che nel 1234 la consegnarono in \npegno di loro promesse ai Legati del Pont. Gregorio IX. \nLa parrocchia di S. Lorenzo a Massaciuccoli con tutto il \ndistretto della sua pieve fece parte della diocesi di Pisa \nsino all’anno 1789, allorché con bolla del 18 luglio il \nPontefice Pio VI ordinò che il piviere di Massaciuccoli si \nunisse alla diocesi di Lucca, la quale dové cedere in \ncambio alla diocesi pisana le chiese del Pietrasantino e del \nBorghigiano. \nAppartenevano nel 1832 alla parrocchia plebana di \nMassaciuccoli le seguenti sei cure, cioè; 1. SS. Stefano e \nMichele a Quiesa; 2. SS. Prospero e Caterina a Bozzano; \n3. SS. Giusto e Barbera a Chiatri; 4. Donato a Balbano \n(attualmente edificata di nuovo, e dichiarata pieve); 5. S. \nMartino a Castiglioncello; 6. S. Giuseppe alla Torre del \nLago (fondata verso la fine del secolo XVIII). \nLa parrocchia di S. Lorenzo a Massaciuccoli nel 1832 \ncontava 173 abitanti.",
    "original_title": "MASSACIUCCOLI",
    "page": 123,
    "slug": "massaciuccoli",
    "byte_offset": 767948
  },
  {
    "context": "",
    "title": "MASSAGAMBULI",
    "body": "– Vedere MAZZAGAMBULI nelle Colline pisane.",
    "original_title": "MASSAGAMBULI",
    "page": 124,
    "slug": "massagambuli",
    "byte_offset": 774980
  },
  {
    "context": "",
    "title": "MASSAINI (PALAZZO)",
    "body": "– Vedere PALAZZO \nMASSAINI. \n\n\n\n \n \n###ARTICLE### \nT:MASSA PAGANI, o MAZZA PAGANI.\nC:\nB:– Vedere GALLUZZO presso Firenze.",
    "original_title": "MASSAINI (PALAZZO)",
    "page": 124,
    "slug": "massaini-palazzo",
    "byte_offset": 775047
  },
  {
    "context": "",
    "title": "MASSARI (COLLE)",
    "body": "– Vedere COLLE MASSARI.",
    "original_title": "MASSARI (COLLE)",
    "page": 125,
    "slug": "massari-colle",
    "byte_offset": 775177
  },
  {
    "context": "già MASSAGROSA, o MASSA GRAUSA nel littorale di Viareggio– Borgata attraversata dalla strada R.",
    "title": "MASSAROSA",
    "body": "di Genova a piè di un colletto dove fu il castello \nomonimo, attualmente ridotto a uso di villa signorile con \nsottostante chiesa parrocchiale (SS. Jacopo e Andrea) \nfiliale della pieve d’Elci, nella Comunità Giurisdizione e \ncirca 5 miglia a levante-grecale di Viareggio, Diocesi e \nDucato di Lucca. \nLa borgata di Massarosa trovasi sparsa, una porzione \nlungo la strada R. di Genova, mentre il restante della \npopolazione internasi a destra della strada medesima fra le \ncoltivazioni di oliveti, o alla sua sinistra in mezzo a campi \npalustri, seminati di mais, di panico, di piante filamentose \ntramezzo a paglieti e giunchi che contornano e cuoprono i \nfrequenti fossi e acquitrini lungo la stessa via regia fino \noltre Montramito, che è l’estrema gronda settentrionale \ndel Lago di Massaciuccoli. \nFu Massarosa sino dall’anno 933 feudo baronale dei \ncanonici di S. Martino di Lucca, quando i re Ugo e \nLottario con privilegio del 1 luglio, aderendo alle istanze \ndel marchese Bosone, donarono al capitolo della \ncattedrale lucchese la corte di Massa Grausa con tutti i \nbeni, case e terreni ad essa appartenenti, fra i quali due \ncampi in Metato sul fiume Serchio. – Vedere METATO. – \nLa quale corte aveva comprato Berta donna regale che fu \nmadre del suddetto re Ugo, e poi moglie di Adalberto \nMarchese di Toscana. – Cotesto privilegio fu confermato \ndi nuovo dai re medesimi, padre e figlio, nel 26 maggio \n941, allorché essi aggiunsero altri doni a favore di quei \ncanonici. Approvarono in seguito tali elargizioni molti \nimperatori, ed anche uno dei marchesi di Toscana. – \nVedere MASSA MACINAJA. \nUn diploma di Arrigo VI, dato in Pisa il 1 di ottobre 1183, \nè diretto agli uomini di Massa Grosa , per aver questi \ndimostrato poca disposizione di vassallaggio versi i loro \nchiericati baroni. Conciosiachè Arrigo VI, nel tempo che \ncon quel motuproprio comandava agli abitanti di Massa \nGrosa di obbedire in omni jure suo ai canonici di S. \nMartino tamquam vestris dominis, et juxta honorem \nFrederici et aliorum imperatorum, confermava altresì una \nsentenza emanata dal vescovo di Luni, intorno a tali \ncontroversie, e revocava nel tempo medesimo le lettere \nimperiali che lo stesso imperatore tempo innanzi aveva \ndirette a favore degli uomini di Massa Grosa . \nNell’agosto del 1226 l’imperatore Federigo II, stando nel \nCast. D’Orgia in Val di Merse, emanò altro diploma a \nfavore degli uomini di Massa Grosa , in cui si trova la \nconferma di quanto era stato loro concesso dai suoi \npredecessori, specialmente rapporto all’elezione dei \nconsoli, nella guisa che da qualche tempo gli abitanti di \nMassarosa costumavano, salvo il diritto e l’onore \ndell’impero, et salvis etiam rationibus et justitiis, quas \ncanonici S. Martini de Luca exibere debetis, honorem \n\nquoque et exibitionem XXX candelarum cum Tusciam \nintramus, et fodrum regale imperiali dignitati reservamus, \netc. – (ARCH. DE CANONICI DI LUCCA). \nIn quanto alle terre e luoghi palustri che in quella stessa \netà gli uomini di Massarosa e di Quiesa presero ad \nenfiteusi dai nobili delle case Orlandi e Pellari di Pisa, \nvedasi l’Articolo MIGLIARINO. \nE poiché il marchese Uberto Pallavicino, quando era \ncapitano generale per i Lucchesi in Garfagnana, in \nVersilia e Lunigiana (dal 1240 al 1243), aveva occupato il \ncastello di Massa Grosa de’canonici di S. Martino, questi \nricorsero a Pandolo Fasianella allora capitano in Toscana \nper l’imperatore Federigo II, il quale con deliberazione \ndata in Fucecchio lì 8 Aprile 1243 ordinò, che fosse \nrestituito il castello suddetto ai canonici di Lucca suoi \nlegittimi signori, per esserne stati ingiustamente spogliati \nda Uberto marchese Pallavicino. – (loc. cit.) \nInfatti il feudo di Massa Grosa, o Massarosa, ha dato più \nfate occasione di disgusti ai canonici di S. Martino, sino a \nche questi furono costretti dal governo lucchese di \nrinunziare al diritto feudale col limitarsi al giuspadronato \ne alla proprietà territoriale che tuttora ivi conservano. \nLa parrocchia dei SS. Iacopo e Andrea a Massarosa nel \n1832 contava 802 abitanti.",
    "original_title": "MASSAROSA",
    "page": 125,
    "slug": "massarosa",
    "byte_offset": 775225
  },
  {
    "context": "",
    "title": "MASSE, MASSETO, MASSO",
    "body": "– In doppio senso questo \nvocabolo è stato applicato a varie località della Toscana; \ncioè, o sotto quello che fornì la natura sassosa del suolo in \nforma di grandi rupi o masse; oppure sotto il rapporto \ncorografico, a fine di significare una riunione di case \ncampestri dipendenti da uno stesso padrone; sotto il qual \nsenso il vocabolo di Masse fu dato anchea contrade sparse \ndi abitazioni intorno ai pressi, alle cortine, o alle pendici \ndi qualche città. \nSpettano, per modo d’es. alle località sassose le Masse \nsotto Candeli in Pian di Ripoli, le Masse di Val d’Ema \nsotto Monte Scalari, le Masse di Lamole in Val di Greve, \nle Masse fra Cercina e Serpiolle nel valloncello del \nTerzolle, le Masse fra Rignano e l’Incisa, le Masse di \nDoccia a Monte Fiesole,ecc. – Lo stesso dicasi dei \nMasseti nel poggio di Giogoli, nei monti di Cantagallo; \ncosì del Masso e Masseto nel Casentino sotto Monte \nMugnajo, ecc. ecc. – Appartengono altronde alla \ncorografia le Masse della città di Siena, le quali trovansi \nsparse intorno alle mura urbane per un raggio di 4 in 5 \nmiglia. Le quali ultime Masse erano suddivise in tre Terzi \ncol distintivo del Terzo di Camulia, del Terzo di S. \nMartino, e del Terzo di Città, sino a che dal regolamento \namministrativo del 2 giugno, anno 1777, furono ridotte a \ndue soli corpi di comunità (il Terzo di S. Martino, e il \nTerzo di Città) dipendenti sempre, siccome lo furono fino \ndai tempi della repubblica, dai magistrati della città di \nSiena. \nChe però considerando io che i popoli delle tre Masse o \nTerzi dei pressi di Siena formarono già tutt’ un corpo con \nla stessa città, perché i suoi popoli godevano degli stessi \ndiritti di cittadinanza al pari di quelli che abitavano dentro \nle mura urbane, ciò mi consiglia a riportare la descrizione \ntopografico-fisico-storica di queste due comunità delle \nMasse di Siena in appendice all’Articolo SIENA. \n \n\n\n\n \n###ARTICLE### \nT:MASSE DI CITTA’.\nC:\nB:– Vedere SIENA (MASSE DI CITTA’ DI).",
    "original_title": "MASSE, MASSETO, MASSO",
    "page": 125,
    "slug": "masse-masseto-masso",
    "byte_offset": 779465
  },
  {
    "context": "",
    "title": "MASSE DI S. MARTINO",
    "body": "– Vedere SIENA (MASSE DI \nS. MARTINO DI).",
    "original_title": "MASSE DI S. MARTINO",
    "page": 126,
    "slug": "masse-di-s-martino",
    "byte_offset": 781491
  },
  {
    "context": "in Val d’Arbia.",
    "title": "MASSELONE, o MASCELLONE Torrente",
    "body": "–È uno dei primi e più alti tributarii del fiume \nArbia, che nasce da varie fonti nei monti del Chianti fra \nMonte Fenali e Monte Grossi, passando fra Barbischio e \nGajole. Costà cambiando direzione da libeccio volta a \nostro e ingrossando per via coi botri specialmente di \nCaciaje e di Duoda, il torrente, dopo il cammino di circa \n12 miglia toscane entra nell’Arbia di fronte alla Pieve \nAsciata.",
    "original_title": "MASSELONE, o MASCELLONE Torrente",
    "page": 126,
    "slug": "masselone-o-mascellone-torrente",
    "byte_offset": 781561
  },
  {
    "context": "",
    "title": "MASSI (MONTE)",
    "body": "– Vedere MONTE MASSI e MONTE MASSO.",
    "original_title": "MASSI (MONTE)",
    "page": 126,
    "slug": "massi-monte",
    "byte_offset": 782026
  },
  {
    "context": "",
    "title": "MASSIANO, MAXIANO",
    "body": "– Vedere MASIANO nella Valle dell’Ombrone pistojese.",
    "original_title": "MASSIANO, MAXIANO",
    "page": 126,
    "slug": "massiano-maxiano",
    "byte_offset": 782085
  },
  {
    "context": "",
    "title": "MASSO (MONTE)",
    "body": "– Vedere MONTE MASSO o MONTE MASSIMO.",
    "original_title": "MASSO (MONTE)",
    "page": 126,
    "slug": "masso-monte",
    "byte_offset": 782167
  },
  {
    "context": "",
    "title": "MASTIANO e MAMMOLI",
    "body": "– Vedere MAMMOLI in Val di Serchio.",
    "original_title": "MASTIANO e MAMMOLI",
    "page": 126,
    "slug": "mastiano-e-mammoli",
    "byte_offset": 782229
  },
  {
    "context": "",
    "title": "MATERNO presso il Frigido",
    "body": "– Vedere MIRTETO nella vallecola del Frigido.",
    "original_title": "MATERNO presso il Frigido",
    "page": 126,
    "slug": "materno-presso-il-frigido",
    "byte_offset": 782292
  },
  {
    "context": "",
    "title": "MATERNO in Val di Pesa",
    "body": "– Casale perduto nel popolo di \nS. Cecilia a Decimo, Comunità e Giurisdizione di San \nCasciano in Val di Pesa, Diocesi e Compartimento di \nFirenze. \nQuesto nome di Materno, comune ad altri luoghi della \nToscana, sembra derivare la sua origine da qualche fondo \ndi materna eredità, siccome lo trasse il Balbano o \nBarbano dal zio paterno, ecc. – Rammenta il Materno di \nDecimo la più antica carta della badia di Passignano \nscritta nel marzo del 884, in Passignano, nella quale \ntrattasi della vendita di due case masserizie, ossiano \npoderi, che una situata in Ravanziano nel piviere di S. \nPietro a Sillano, e l’altra in luogo detto Decimo, dove, si \ndice Materno, nel piviere di S. Cecilia a Decimo.",
    "original_title": "MATERNO in Val di Pesa",
    "page": 126,
    "slug": "materno-in-val-di-pesa",
    "byte_offset": 782373
  },
  {
    "context": "già S. TOMMASO sul monte Albano nel Val d’Arno inferiore.",
    "title": "MATO (SAN), S. MINATO A VINCI",
    "body": "– Chiesa che \ndiede il nome alla parrocchiale di S. Pietro nel piviere di \nS. Ansano in Creti, Comunità e circa 2 miglia toscane a \nsettentrione di Vinci, Giurisdizione di Cerreto Guidi, \nDiocesi di Pistoja, Compartimento di Firenze. \n\nSiede presso la cresta del Monte Albano poco al di sotto \ndella torre di S. Alluccio, nella R. Bandita del Poggio a \nCajano. \nLe memorie della chiesa di S. Mato, o di S. Amato \nrimontano almeno al secolo XI, tostochè fino da \nquell’epoca la stessa chiesa con diploma del 17 luglio \n1051 dall’Imperatore Arrigo III fu confermata alla badia \ndi S. Antimo in Val d’Orcia, con i suoi beni, e quindi alla \nmedesima nel 1106 ratificata da altro privilegio di Arrigo \nV. (UGHELLI in Episcopis Montislicin.) \nChe gli abati di S. Antimo anche nei secoli posteriore \ncontinuassero a possedere il priorato di S. Mato, o S. \nMato, o S. Tommaso nel pistojese, lo dimostra fra gli altri \ndocumenti quello da me citato all’Articolo MAONA, \nquando per istrumento del 3 Marzo 1128 rogato dal notaro \nGuidone, il priore del monastero di S. Tommaso del \ncontado pistojese trovandosi in Lucca insieme con \nAnsaldo abate di S. Antimo, sotto il cui regime era la \nsuddetta chiesa, vendeva a Uberto vescovo eletto di detta \ncittà, che acquistava per interesse della cattedrale di S. \nMartino, tutte le case masserizie, o poderi situati nella \ncorte di S. Vito e altrove; cioè, sicut fluvius Nievole \npercurrit usque ad Lucanam civitatem, quae sunt in loco \nVerruca (sopra Cozzile) et in loco Maone cum suis \npertinentiis, etc. Per cagione della qual vendita fu sborsato \nall’abate di S. Antimo il prezzo di soldi 480 d’argento. Si \nsottoscrissero al predetto contratto l’abate Ansaldo, e D. \nGiovanni priore di S. Mato. \nCon istrumento dato nella badia di S. Antimo lì 25 \ndicembre 1236 Grifone abate di quel Monastero e don \nRanieri priore di Santo Mato del pistojese, D. Ugone \npriore di S. Pietro a Monticelli presso Firenze, e D. \nGiovanni priore di S. Egidio a Montalcino con altri 5 \nmonaci concedono al preposto della chiesa di S. Lorenzo a \nParcena (presso Buonconvento) tutte le regioni che aveva \nla badia di S. Antimo sulla pieve di S. Cristina della \ndiocesi senese. (ARCH. DIPL. DI SIENA) \nAi 20 dicembre del 1244, per rogito di Ugo notajo fatto \nnel claustro del Monastero di S. Tommaso della villa detta \ndi Santo Mato, don Ranieri priore della chiesa e \nMonastero predetto col consenso dei suoi monaci e frati \nconcedè a Carsedonio rettore dello spedale d’Osnello in \nVal d’Agna, 4 pezzi di terra nei loro descritti confini, \nricevendo in cambio un altro appezzamento di terra posto \nin Gora Vacciola. \nLo stesso priore Ranieri nel 30 gennajo del 1250, previo il \nconsenso del suo capitolo, volendo soddisfare un debito \nusurajo, vendé a Meliore del fu Giunta d’Agliana per lire \n30 moneta pisana il dominio diretto sopra un pezzo di \nterra posto in luogo detto Chiuso di Bellafonte nel \nterritorio d’Agliana. – (ARCH. DIPL. FIOR. Carte degli \nOlivetani di Pistoja). \nNel 10 aprile del 1261 don Palmiero priore del Monastero \ndi S. Tommaso a Santo Mato, stando nel claustro del detto \nmonastero, previo il consenso de’suoi frati vendé un \npezzo di terra posto a Petreto nel territorio della villa di \nSanto Mato per prezzo di lire 35 di denari pisani. – \n(ARCH. DIPL. FIOR. Carte dell’Opera di S. Jacopo di \nPistoja). \nDipendeva dal priorato di Santo Mato, e per conseguenza \ndall’abate di S. Antimo, anche il Monastero delle \nmonache di S. Giorgio a Capraja; a cagione del quale, tra \n\n\n\nil 1260 e il 1267, essendo insorta lite fra l’abate di quella \nbadia e il vescovo di Pistoja si aprì il campo ad una lunga \nprocedura civile, le cui carte esistono fra quelle del \nvescovado di Pistoja, attualmente nell’Arch. Dipl. Fior. \nEssendo la chiesa del priorato di S. Mato, in quanto spetta \nall’ecclesiastica giurisdizione, dipendente dall’abate di S. \nAntimo, essa perciò trovavasi fra le esenti dall’ordinario \ndi Pistoja. Tale infatti la si mostra nel sinodo tenuto in \ndetta città nell’aprile del 1313 da Vescovo Ermanno, \nallorché fu assegnata la quota respettiva alle chiese della \ndiocesi pistojese per una colletta generale. Al qual sinodo \nconcorse, fra gli altri, il rettore di S. Pietro della villa di \nSanto Mato, non però il priore del vicino monastero di S. \nTommaso. – Cotesta chiesa probabilmente dopo la \nsoppressione della famiglia religiosa di S. Antimo fu \nceduta al vicino parroco, siccome ce ne dà inizio il doppio \ntitolo di S. Pietro a Santo Mato, o a S. Amato. \nLa parrocchia di S. Pietro a Santo Mato a Vinci nell’anno \n1833 contava 295 abitanti.",
    "original_title": "MATO (SAN), S. MINATO A VINCI",
    "page": 126,
    "slug": "mato-san-s-minato-a-vinci",
    "byte_offset": 783113
  },
  {
    "context": "nella Valle dell’Ombrone pistojese.",
    "title": "MATO (S. MARIA A S.)",
    "body": "– Casale con parrocchia nel piviere di Vigliano, \nossia del Montale in Val di Bure, Comunità della Porta S. \nMarco di Pistoja, Giurisdizione e Diocesi di questa stessa \ncittà, da cui è circa 3 miglia a levante, nel Compartimento \ndi Firenze. \nSiede presso la base dei poggi che diramansi a libeccio da \nquelli di Cantagallo e del monte Giavello, sulla sinistra \ndel torrente Bure, poco lungi dalla magnifica villa e \ncontiguo parco delle Celle de’Fabbroni, ora Caselli. \nFra le carte pistojesi una del 25 aprile 1290 del capitolo di \nquella cattedrale tratta della compra di un podere posto \nnel territorio di S. Amato in Val di Bure, sopra il quale \ndue coniugi del Montale avevano il diritto di percepire \nuna porzione di frutti loro vita durante. \nNella villa poi di Santo Mato fu rogato nel 12 settembre \n1336 un contratto da Domenico di Boso dello stesso \nluogo. (ARCH. DIPL. FIOR. loc. cit. e Opera di S. \nJacopo di Pistoja). \nIl comunello di S. Maria a Santo Mato nel 1551 contava \n306 abitanti; nel 1745 ne aveva 208; e nel 1833 la cura \nmedesima noverava 743 abitanti.",
    "original_title": "MATO (S. MARIA A S.)",
    "page": 127,
    "slug": "mato-s-maria-a-s",
    "byte_offset": 787876
  },
  {
    "context": "già MATERARIA in Val di Serchio.",
    "title": "MATRAJA",
    "body": "– Casale \ncon chiesa parrocchiale (S. Michele) nel piviere di S. \nPancrazio, Comunità e Giurisdizione di Capannori, \nDiocesi Ducato e circa miglia toscane 8 e 1/2 a grecale di \nLucca. \nIl territorio della parrocchia di Matraja occupa il fianco \nsuperiore occidentale del monte del Pizzorne. \nVarie pergamene dell’Arch. Arciv. di Lucca rammentano \nquesta contrada di Matraja, o Materaria, la quale faceva \nparte dell’antico piviere di Marlia innanzi che si erigesse \nin battesimale la chiesa di S. Pancrazio, detta allora in \nCerbajola. \nAppella fra le altre a questa Matraja una carta scritta in \nLucca lì 26 novembre del 907, con la quale il vescovo \nPietro diede a livello a Cunimundo del fu Cunimundo \nmolti beni che la chiesa di S. Frediano di Lucca \npossedeva in Garfagnana, a Lammari, al Flesso, a \n\nCastagnolo, et in loco Materaria . Così nel 12 Ottobre 939 \nCorrado vescovo di Lucca concedè ad enfiteusi a \nRodilando figlio del predetto Cunimundo molte terre che \nle chiese lucchesi di S. Frediano e di S. Salvatore \npossedevano in Garfagnana, in Val di Lima, in Versilia, \nnei contorni di Lucca, et in loco et finibus Materaria . – \n(MEMOR. LUCCH. T. V. P. III.) \nÈ altresì vero, che nello stesso secolo X esistere doveva \nnella diocesi lucchese un’altra contrada, o villata di \nMateraja diversa da questa delle Pizzorne; poiché in altra \ncarta del 980, pubblicata nella Parte II del T. IV delle \nMemorie lucchesi, fra i casali del vasto pievanato di S. \nGervasio in Val d’Era, trovansi accennate le ville di \nMateraja e di Ducenta, due luoghi omonimi designati \nparimente nell’antico piviere di Marlia. \nComunque sia, i popolani di Matraja delle Pizzorne nel \nsecolo XIII avevano chiesa propria, trovandola nel \nregistro del 1260 sotto il piviere S. Pancrazio, mentre non \napparisce che facesse popolo l’altra villa di Materaja in \nVal d’Era. – Vedere GERVASIO (S.) in Val d’Era. \nVi è inoltre una terza località di Materaja nel Casentino, \ncompresa nella popolazione di S. Stefano al Gualdo, \nComunità di Stia, Giurisdizione di Pratovecchio, Diocesi \ndi Fiesole, Compartimento d’Arezzo. \nLa parrocchia di S. Michele a Matraja delle Pizzorne nel \n1832 contava 841 abitanti.",
    "original_title": "MATRAJA",
    "page": 127,
    "slug": "matraja",
    "byte_offset": 789026
  },
  {
    "context": "in Val di Pesa.",
    "title": "MATRAJO, o MATERAJO (MONTE)",
    "body": "– \nVedere POGGIO A VENTO, e PASSIGNANO (S. \nBIAGIO A).",
    "original_title": "MATRAJO, o MATERAJO (MONTE)",
    "page": 127,
    "slug": "matrajo-o-materajo-monte",
    "byte_offset": 791294
  },
  {
    "context": "già a LEPORI.",
    "title": "MATTEO (S.) IN ARCETRI",
    "body": "– Vedere \nLEPORI (MONASTERO DI).",
    "original_title": "MATTEO (S.) IN ARCETRI",
    "page": 127,
    "slug": "matteo-s-in-arcetri",
    "byte_offset": 791401
  },
  {
    "context": "",
    "title": "MATTEO (S.) A CASPRI",
    "body": "– Vedere CASPRI.",
    "original_title": "MATTEO (S.) A CASPRI",
    "page": 127,
    "slug": "matteo-s-a-caspri",
    "byte_offset": 791480
  },
  {
    "context": "",
    "title": "MATTEO (S.) A GRANAJOLO",
    "body": "– Vedere GRANAJOLO in Val d’Elsa.",
    "original_title": "MATTEO (S.) A GRANAJOLO",
    "page": 127,
    "slug": "matteo-s-a-granajolo",
    "byte_offset": 791526
  },
  {
    "context": "",
    "title": "MATTEO (S.) A LUSUOLO",
    "body": "– Vedere LUSOLO, e LUSUOLO in Val di Magra.",
    "original_title": "MATTEO (S.) A LUSUOLO",
    "page": 127,
    "slug": "matteo-s-a-lusuolo",
    "byte_offset": 791595
  },
  {
    "context": "",
    "title": "MATTEO (S.) A MEMMENANO",
    "body": "– Vedere \nMEMMENANO nel Val d’Arno casentinese.",
    "original_title": "MATTEO (S.) A MEMMENANO",
    "page": 127,
    "slug": "matteo-s-a-memmenano",
    "byte_offset": 791670
  },
  {
    "context": "",
    "title": "MATTEO (S.) ALLA NAVE",
    "body": "– Vedere NAVE (S. MATTEO ALLA) in Val di Serchio.",
    "original_title": "MATTEO (S.) ALLA NAVE",
    "page": 127,
    "slug": "matteo-s-alla-nave",
    "byte_offset": 791752
  },
  {
    "context": "",
    "title": "MATTEO (S.) A NICCIANO",
    "body": "– Vedere NICCIANO di Garfagnana.",
    "original_title": "MATTEO (S.) A NICCIANO",
    "page": 127,
    "slug": "matteo-s-a-nicciano",
    "byte_offset": 791833
  },
  {
    "context": "",
    "title": "MATTEO (S.) A PIETRABONA",
    "body": "– Vedere \nPIETRABONA di Vellano. \n\n\n\n \n###ARTICLE### \nT:MATTEO (S.) A POLVERAJA.C:\nB:– Vedere POLVERAJA in Val di Fiora.",
    "original_title": "MATTEO (S.) A PIETRABONA",
    "page": 127,
    "slug": "matteo-s-a-pietrabona",
    "byte_offset": 791898
  },
  {
    "context": "",
    "title": "MATTEO (S.) A SANMOMMÈ",
    "body": "– Vedere MOMMÈ (S.) sull’Appennino di Pistoja.",
    "original_title": "MATTEO (S.) A SANMOMMÈ",
    "page": 128,
    "slug": "matteo-s-a-sanmomm",
    "byte_offset": 792036
  },
  {
    "context": "",
    "title": "MATTEO (S.) A TUFI",
    "body": "– Vedere TUFI nelle Masse di Città.",
    "original_title": "MATTEO (S.) A TUFI",
    "page": 128,
    "slug": "matteo-s-a-tufi",
    "byte_offset": 792119
  },
  {
    "context": "",
    "title": "MATTEO (S.) NEL SUBURBIO DI LIVORNO",
    "body": "– Vedere LIVORNO, Comunità.",
    "original_title": "MATTEO (S.) NEL SUBURBIO DI LIVORNO",
    "page": 128,
    "slug": "matteo-s-nel-suburbio-di-livorno",
    "byte_offset": 792184
  },
  {
    "context": "",
    "title": "MAURO (S.) A SIGNA",
    "body": "– Vedere MORO (S.) nel Val d’Arno sotto Firenze.",
    "original_title": "MAURO (S.) A SIGNA",
    "page": 128,
    "slug": "mauro-s-a-signa",
    "byte_offset": 792259
  },
  {
    "context": "nella vallecola d’Alma fra il Capo della Troja e Castiglion della Pescaja.",
    "title": "MAUS (CASTEL)",
    "body": "– Vedere l’Articolo ALMA.",
    "original_title": "MAUS (CASTEL)",
    "page": 128,
    "slug": "maus-castel",
    "byte_offset": 792338
  },
  {
    "context": "nel Val d’Arno casentinese.",
    "title": "MAUSOLEA",
    "body": "– Villa in \nmezzo a un’antica possessione degli eremiti Camaldolesi \nnel popolo di S. Niccolò a Soci, Comunità Giurisdizione e \nquasi due miglia toscane a settentrione di Bibbiena, \nDiocesi e Compartimento d’Arezzo. \nQuesto palazzo signorile risiede in pianura alla destre del \ntorrente Archiano sulla strada che da Bibbiena conduce al \nCastello di Soci e in mezzo a campi ubertosi irrigati da \nacque correnti in canali artificiali, oppure in fossi naturali. \nAll’anno 1287, di marzo, fu eseguito un inventario da \nGherardo priore di Camaldoli delle possessioni spettanti \nal S. Eremo situate nel castel di Soci e suo distretto, \ncompresavi la casa della Mausolea (ANNAL. \nCAMALD.).",
    "original_title": "MAUSOLEA",
    "page": 128,
    "slug": "mausolea",
    "byte_offset": 792466
  },
  {
    "context": "già MASSA GAMULI, in Val di Tora sulle colline superiori pisane.",
    "title": "MAZZAGAMBOLI",
    "body": "– Era una rocca nella \nparrocchia di S. Michele del Pozzo, annesso da lungo \ntempo alla cura S. Ermete a S. Ermo, nella Comunità e \nGiurisdizione di Lari, Diocesi di Sanminiato, una volta di \nLucca, Compartimento di Pisa. \nEsistono tuttora gli avanzi del fortilizio di Mazza Gamboli \ncon mura di enorme grossezza in mezzo alle macchie di \nS. Ermete, dappresso la villa di Belvedere della famiglia \nTesta di Pisa. Attualmente di Mazza Gamboli porta il \nnomignolo di un piccolo gruppo di abitazioni di \ncampagnuoli. – Questa contrada apparteneva alla casa \nmagnatizia pisana degli Upezzinghi stata signora di varie \ncastella nelle pisane colline. Infatti fra le carte delle \nmonache di S. Silvestro di Pisa, attualmente nell’archivio \ndiplomatico fiorentino avvenne una del 1330, in cui si \nrammenta un Guelfo del fu Cione da Massa Gamuli; e \nuna di lui figlia monaca nel monastero suddetto per nome \nsuor Gisla del fu Guelfo da Massa Gamuli degli \n\nUpezzinghi, e nominata in altro istrumento del 1379 (loc. \ncit.) \nDagli statuti fiorentini del 1415 (Tratt. IV Lib. V) si rileva \nche fino ad allora il casale di Massa Gamboli era riunito a \nS. Ermete con il luogo di Pozzo (cum Pocis collis) sotto il \nvicariato di Lari. Infatti per sentenza del 2 maggio 1422, \ndata in Lari da Tommaso d’Andrea Minerbetti vicario \ndelle Colline superiori pisane per la Repubblica \nFiorentina, furono terminate alcune vertenze insorte a \ncagione di pascoli fra la Comunità di Rosignano da una \nparte e Antonio di Ranieri e Cerio di Obizzo degli \nUpezzinghi abitanti in Massa Gamboli dall’altra parte. \nAvvegnachè in quel giudizio fu ordinata l’apposizione \nde’termini fra la Comunità di Rosignano e il territorio di \nCastiglioncello Mondiglio appartenente agli Upezzinghi \ndi Massagamboli. (MARITI, Odeporico inedito nella \nRiccardiana. – Vedere CASTIGLIONCELLO DI \nROSIGNANO.",
    "original_title": "MAZZAGAMBOLI",
    "page": 128,
    "slug": "mazzagamboli",
    "byte_offset": 793203
  },
  {
    "context": "nella Valle del Savio.",
    "title": "MAZZI",
    "body": "– Casale con chiesa \nparrocchiale (S. Niccolò) nella Comunità e circa 8 miglia \na grecale di Verghereto, Giurisdizione di Bagno, Diocesi \ndi Sansepolcro, già Nullius dell’abate di Bagno, \nCompartimento di Arezzo. \nRisiede questo luogo in un profondo vallone, cui scorre a \nlevante la fiumana Para proveniente dall’Appenniono \ndella Cella S. Alberigo, mentre le passa a ponente il \ntorrente Alferello, che scende dalla schiena del monte \nComero, un miglio circa lungi dalla diruta torre di \nCorneto, l’antica residenza de’nobili Faggiolani. \nSebbene questo casale di Mazzi, un dì compreso nel \ncomunello di Monte Petroso , dipendesse nello spirituale \ndall’abate di S. Maria in Bagno, esso però fino dal secolo \nXIII apparteneva pel civile all’abate del Trivio, patrono \ndella chiesa di S. Niccolò di Mazzi e signore di quella \npopolazione, nella guisa stessa che gli abati e monaci del \nTrivio signoreggiavano sui castelletti di S. Angelo, di Rio \nFreddo, di S. Donato, di Nasseto, dio Al fero ed altri di \nquella provincia dell’Alpe Appennina. \nGià sotto gli articoli ABAZIA DEL TRIVIO, e \nCORNETO DELLA FAGGIUOLA, fu avvertito che sulla \nfine del 1200, qualche tempo innanzi che fosse eletto \nabate di quel Monastero un figlio di Ranieri da Corneto \nfratello del celebre Uguccione della Faggiuola, i suddetti \nluoghi ed altri castelletti sotto il dominio degli abati del \nTrivio, erano governati da Ranieri, poi dal suo figlio \nUguccione della Faggiuola in qualità di vicarii generali di \nquei padri abati, finché i Faggiulani finirono per farsene \npadroni assoluti. (ANNAL. CAMALD. T. V. e VI.) \nNel 1745 la parrocchia di S. Niccolò di Mazzi aveva 55 \nabitanti; nel 1833 ne contava 54.",
    "original_title": "MAZZI",
    "page": 128,
    "slug": "mazzi",
    "byte_offset": 795167
  },
  {
    "context": "in Val di Magra.",
    "title": "MAZZOLA",
    "body": "– Vedere ALEBBIO.",
    "original_title": "MAZZOLA",
    "page": 128,
    "slug": "mazzola",
    "byte_offset": 796917
  },
  {
    "context": "nelle pendici di Volterra in Val di Cecina.",
    "title": "MAZZOLLA",
    "body": "– \nCastelletto che dà il nome a una chiesa parrocchiale (S. \nLorenzo) nella Comunità Giurisdizione Diocesi e circa 4 \nmiglia toscane a scirocco di Volterra, frammezzo alla \nstrada R. provinciale fiorentina e al torrente Fosci di \n\n\n\nCecina. \nTrovansi memorie di questo luogo fino dal secolo XI, \nmentre era nel castello di Mazzolla del territorio \nvolterrano Pietro vescovo di Volterra quando, per \nistrumento del 18 ottobre del 1080, egli concedeva a \nlivello vari beni delle chiese plebane di Parentino , di \nCaselle, e di S. Maria a Sterza (ARCH. DIPL. FIOR. \nCarte di S. Lorenzo alle Rivolte di Pisa). \nLa rocca del castello di Mozzolla è rammentata fino dal \nsec. XIII nelle carte della Comunità di Volterra; ed i \npopolani del castello medesimo nel 3 giugno 1318 \nprestarono giuramento di fedeltà per mezzo del loro \nsindaco ai rappresentanti di quella Comunità. – Un \nconsimile giuramento fu rinnovato dagli abitanti del \nCastello di Mazzolla dopo la cacciata del duca d’Atene, \nallorché il nuovo governo di Firenze restituì ai Volterrani \nla loro libertà. \nFinalmente negli statuti nuovi di Volterra del 1411, alla \nrubrica 159 del libro I, dove si tratta degli ufiziali \ndestinati a far ragione nei castelli del contado volterrano, \ntrovasi registrato anche questo di Mazzolla. – La sua \nchiesa parrocchiale è rammentata nel sinodo di quella \ndiocesi tenuto nel mese di novembre 1356. \nAttualmente il di lei patrimonio è riunito a quello della \nmensa vescovile, che vi mantiene un parroco congruato. \nNel 1551 il popolo della di Mazzolla ascendeva a 164 \nabitanti. Nel 1745 vi si contavano 239 abitanti, e nel 1833 \nfaceva 370 abitanti.",
    "original_title": "MAZZOLLA",
    "page": 128,
    "slug": "mazzolla",
    "byte_offset": 796967
  },
  {
    "context": "(AD MEATA, ADMIATA, AMIATA) in Val di Serchio.",
    "title": "MEATI",
    "body": "– Villa con chiesa parrocchiale (S. Michele) nella \nComunità Giurisdizione Diocesi e Ducati di Lucca, dalla \nqual città è 2 miglia toscane a libeccio. \nDue chiese prendevano una volta il nomignolo da questa, \ncioè S. Pietro ad Meata nel piviere di Massa Pisana, e S. \nMichele ad Meata nel piviere del Flesso, ora detto \nMontuolo. – Quest’ultima tuttora parrocchiale trovasi \nsulla ripa sinistra, dell’Ozzei fra questo canale e il piè del \nMonte Pisano. L’etimologia del suo nome ad Meatum, o \nad Meata potrebbe essere derivata dal passaggio che costà \npresso al Flesso nei tempi antichi si aprì un ramo del \nfiume Ozzeri, o che a Meati era stabilito un navalestro \ninnanzi che all’Ozzeri, col diminuire il suo corpo d’acqua, \nsi restringessero le sponde dell’alveo, dove poi fu fondato \nun ponte di pietra tuttora esistente. \nL’antica chiesa di Meati (Ad Meata) dedicata a S. Pietro, \nnel 1260 era compresa nel piviere di Massa Pisana. \n(Vedere MASSA PISANA). Posteriormente essa pure fu \nriunita alla battesimale di Montuolo, già detta di S. \nMartino al Flesso . \nLa parrocchia di S. Michele a Meati nel 1832 contava 188 \nabitanti.",
    "original_title": "MEATI",
    "page": 129,
    "slug": "meati",
    "byte_offset": 798691
  },
  {
    "context": "",
    "title": "MEDANE GHIGI",
    "body": "– Vedere MODANE e MODANELLA, e l’Articolo seguente.",
    "original_title": "MEDANE GHIGI",
    "page": 129,
    "slug": "medane-ghigi",
    "byte_offset": 799909
  },
  {
    "context": "in Val d’Arbia.",
    "title": "MEDANE SPENNAZZI",
    "body": "– Villa signorile \nin mezzo a una tenuta che sino dal secolo XV ebbe \nparrocchia (S. Lucia) ora riunita a S. Giovanni a Collanza, \n\nquella nella Comunità e Giurisdizione di Asciano, questa \nnella Comunità delle Masse S. Martino di Siena, nella cui \ndiocesi e Compartimento trovasi compresa. \nLa villa di Medane è situata sopra una piaggia cretosa, cui \nl’Arbia gira intorno da ponente a libeccio, mentre ha il \ntorrente Brena a levante, la strada Regia Romana a ostro, \ne quella Regia Lauretana a settentrione. – Cotesta villa di \ngrandiosa architettura prese il distintivo dalla nobil \nfamiglia Spennazzi, ch’era pure la patrona della vicina \nchiesa di S. Lucia, la cui parrocchia situata nel territorio \ncomunitativo d’Asciano, fu unita a quella di Collanza, che \nè compresa nel distretto delle Masse di S. Martino di \nSiena. Quindi nel Quadro statistico della comunità di \nAsciano (Vol. I p. 156) all’anno 1833 trovansi 66 abitanti \ndella parrocchia di Collanza dentro il territorio \ncomunitativo delle Masse di S. Martino di Siena, mentre \n55 abitanti spettavano alla popolazione di Medane- \nSpennazzi della Comunità di Asciano. \nNon bisogna confondere cotesto Medane con altri luoghi \nquasi omonimi compresi nello stesso territorio e in quello \ndi Rapolano, sotto i vocaboli di Medane-Ghigi, detta \nanche Capo Medane, di quella di Ripa sotto Modane, e di \nModanella, dei quali a suo luogo sarà fatta menzione.",
    "original_title": "MEDANE SPENNAZZI",
    "page": 129,
    "slug": "medane-spennazzi",
    "byte_offset": 799985
  },
  {
    "context": "",
    "title": "MEDIANA",
    "body": "– Vedere MEZZANA.",
    "original_title": "MEDIANA",
    "page": 129,
    "slug": "mediana",
    "byte_offset": 801459
  },
  {
    "context": "",
    "title": "MEDICINA DI VALL’ARIANA sulla Pescia minore",
    "body": "– Villaggio con pieve (S. Martino) nella Comunità \nGiurisdizione e circa due miglia toscane a settentrione-\ngreco di Villa Basilica, Diocesi e Ducato di Lucca. \nRisiede sopra il fianco meridionale del monte di \nBattifolle, fra la Pescia minore, o di Collodi, che scende \nalla sua destra, e la Pescia maggiore, che scorre alla sua \nsinistra, in mezzo ad un’estesa selva di castagni, e sull’erta \nstrada mulattiera che guida a Vellano. \nQuesto paese fu occupato dai Fiorentini durante la guerra \ndel 1429 al 1440, e restituito ai Lucchesi alla pace del \n1441. \nA Medicina pernottò col suo esercito la notte del 1 agosto \n1529 il famoso capitano Ferruccio alla vigilia della \nbattaglia di Cavinana, che decise della sorte politica della \nRepubblica fiorentina. \nLa parrocchia di S. Martino a Medicina nel 1832 contava \n292 abitanti.",
    "original_title": "MEDICINA DI VALL’ARIANA sulla Pescia minore",
    "page": 129,
    "slug": "medicina-di-vall-ariana-sulla-pescia-minore",
    "byte_offset": 801493
  },
  {
    "context": "in Val d’Elsa.",
    "title": "MEGOGNANO",
    "body": "– Casale con chiesa \nparrocchiale (S. Pietro) nel piviere, Comunità \nGiurisdizione e circa due miglia toscane a scirocco di \nPoggibonsi, Diocesi di Colle, già di Firenze, \nCompartimento di Siena. \nRisiede sopra una piaggia alla destra della strada Regia \nromana. – Vedere MEOGNANO. \nLa parrocchia di S. Pietro a Megognano nel 1551 faceva \n106 abitanti; nel 1745 ne contava 94; e 144 nell’anno \n1833.",
    "original_title": "MEGOGNANO",
    "page": 129,
    "slug": "megognano",
    "byte_offset": 802385
  },
  {
    "context": "nella Valle dell’Ombrone senese.",
    "title": "MELACCE torrente",
    "body": "– \nCotesto torrente, il quale raccoglie varii botri e fossi, \n\n\n\nscaturisce fra i poggi di Stribugliano e di Castiglioncello \nBandini spettanti alli sproni occidentali del Monte Labro, \nparte nel territorio comunitativo d’Arcidosso e porzione \nappartenuti a quello di Cinigiano. \nLo stesso Melacce dopo un corso tortuoso da levante a \nlibeccio, poi da greco a ostro, fatto ricco d’acque da varj \ntorrentelli tributarj, corre in un solo alveo nella direzione \ndi ponente a vuotarsi nel fiume Ombrone tre miglia circa \na scirocco di Campagnatico.",
    "original_title": "MELACCE torrente",
    "page": 129,
    "slug": "melacce-torrente",
    "byte_offset": 802825
  },
  {
    "context": "nella Val di Lamone in Romagna.",
    "title": "MELANDRO (POGGIO DI)",
    "body": "– È uno dei contrafforti che diramansi dalla \nschiena dell’Appennino alla destra della Valle del \nLamone, fra questo fiume, l’Acereto e il Marzeno, a \nlevante della città di Modigliana, nel cui territorio è \ncompreso. La cima del poggio di Melandro si alza 977,5 \nbraccia fiorentine sopra il livello del mare.",
    "original_title": "MELANDRO (POGGIO DI)",
    "page": 130,
    "slug": "melandro-poggio-di",
    "byte_offset": 803433
  },
  {
    "context": "in Val d’Arbia.",
    "title": "MELANINO",
    "body": "– Villata nella parrocchia \nplebana di S. Giovanni a Vescona, Comunità e \nGiurisdizione di Asciano, Diocesi di Arezzo, \nCompartimento di Siena. \nMelanino era uno dei 27 comunelli che vennero riuniti in \nun sol corpo alla comunità di Asciano col regolamento \neconomico del 9 dicembre 1777. \nForse è cotesto lo stesso luogo di Melanino , di cui si è \ndato un cenno all’Articolo Malenino , rapporto al possesso \nche ebbero costà i monaci Benedettini della Badia di S. \nEugenio al Monastero. \nCerto è che una corticella in Melanino fu confermata alla \nsuddetta badia dai pontefici Alessandro III e Innocenzo III \ncon brevi del 19 giugno 1176, e 15 ottobre 1207. \nLa corte di Melanino è pur rammentata in varie \nmembrane dei Romitani di S. Agostino di Siena, fra le \nquali una scritta nel 31 gennajo 1275, e altra nel 28 \nfebbrajo del 1277, dove si dichiara, che allora la contrada \ndi Melanino vicino a Siena era coltivata a grano e olivi.",
    "original_title": "MELANINO",
    "page": 130,
    "slug": "melanino",
    "byte_offset": 803811
  },
  {
    "context": "in Val di Greve.",
    "title": "MELAZZANO",
    "body": "– Villa dove fu una \nchiesa parrocchiale (S. Leone) riunita a S. Croce a Greve \nnel piviere di Montefioralli nella Comunità e \nGiurisdizione di Greve, Diocesi di Fiesole, \nCompartimento di Firenze. \nAttualmente Melazzano è una fattoria.",
    "original_title": "MELAZZANO",
    "page": 130,
    "slug": "melazzano",
    "byte_offset": 804790
  },
  {
    "context": "",
    "title": "MELAZZANI (CASTELLINA)",
    "body": "– Vedere CASTELLINA DI SERAVALLE.",
    "original_title": "MELAZZANI (CASTELLINA)",
    "page": 130,
    "slug": "melazzani-castellina",
    "byte_offset": 805063
  },
  {
    "context": "già CASTELLO DEI MELI (ERRATA : in Val di Fine) in Val di Cecina.",
    "title": "MELE",
    "body": "– Castello diruto che diede il \nvocabolo alla chiesa di S. Michele de Melis (ERRATA: nel \npiviere di Vallivetro) nel piviere di Vallinetro, Comunità \ndi Riparbella, Giurisdizione di Rosignano, Diocesi e \nCompartimento di Pisa. \nNei primi due secoli dopo il mille vi acquistarono diritto e \ngiurisdizione gli arcivescovi di Pisa; ma essendo insorte \ndifferenze fra l’arcivescovo Ubaldo e i rappresentanti del \n\nComune di Volterra a cagione del Castello dei Meli, come \nanche di quelli di Montevaso , di Riparbella e Strido, fu \nrimesso il giudizio in diversi arbitri, i quali decisero a \nfavore dell’arcivescovo pisano. (CECINA, Memor. stor. \ndi Volterra). \nIn seguito cotesti diritti vennero accordati dall’Imperatore \nFederigo II al Comune di Pisa, che poi li perdé allor \nquando il suo contado nel 1406 fu riunito al distretto \nfiorentino. \nFinalmente i luoghi di Mele e di Montevaso insieme col \ncastello di Chianni furono eretti in feudo marchionale dal \nGranduca Ferdinando II, il quale con diploma del 16 \naprile 1629 ne investì la nobil famiglia Riccardi. – Vedere \nCHIANNI.",
    "original_title": "MELE",
    "page": 130,
    "slug": "mele",
    "byte_offset": 805129
  },
  {
    "context": "in Val Tiberina.",
    "title": "MELELLO",
    "body": "– Casale con chiesa \nparrocchiale (S. Maria) nell’arcipretura \ndella cattedrale di S. Sepolcro, quasi due miglia toscane al \nsuo maestro e lungo la strada rotabile che guida a Pieve S. \nStefano. \nLa parrocchia di S. Maria a Melello nel 1833 contava 245 \nabitanti.",
    "original_title": "MELELLO",
    "page": 130,
    "slug": "melello",
    "byte_offset": 806302
  },
  {
    "context": "Varie località, casali e tenute s’incontrano  tuttora in Toscana sotto nome di Meleto, quasi per indicarci la qualità delle piante fruttifere che ivi precipuamente allignarono, (i meli), e donde derivò loro il vocabolo che portano di Meleto.",
    "title": "MELETO",
    "body": "Tali sono il Meleto in \nVal di Chiana nelle Comunità di Civitella, il Meleto in Val \ndi Sieve, quello di S. Sofia sul Bidente di Valbona, il \nMeleto di Fauglia in Val di Tora; la tenuta di Meleto di \nAvane, o di Pian Franzese nel Val d’Arno superiore, il \nMeleto Ridolfi in Val d’Elsa, ecc. ecc. – Lasciando a parte \ni Meleti, dei quali tacque la storia, mi limiterò ai seguenti \ncome i più noti degli altri.",
    "original_title": "MELETO",
    "page": 130,
    "slug": "meleto",
    "byte_offset": 806600
  },
  {
    "context": "nel Val d’Arno superiore.",
    "title": "MELETO D’AVANE o DI PIAN FRANZESE",
    "body": "– Villa e popolazione sotto il titolo di S. \nCristina a Meleto, nella Comunità di Cavriglia, \nGiurisdizione e quasi 4 miglia toscane a ponente di San \nGiovanni, Diocesi di Fiesole, Compartimento di Siena. \nRisiede a mezza costa del monte, la cui giogana separa il \nVal d’Arno superiore dalla regione del Chianti, in una \npiaggia denominata Pian d’Avane, che poi si disse Pian \nFranzese dalla famiglia Pranzesi detta Foresta, la quale \ncostà fra Cavriglia e Gaville andò acquistando vaste \npossesioni. Ma innanzi de’Franzesi il possessore più \nantico che si conosca, mi sembra che fosse il gran conte \nUgo Marchese di Toscana, il quale fino dal 970 donò e nel \n998 confermò alla badia da esso fondata sopra Poggibonsi \nvarii pendii con il corso delle acque di Utrica e di Meleto \ncon le ripe di Castel nuovo, (credo d’Avane), presso il \nquale tuttora quei due fossi fluiscono. – Vedere AVANE \n(CASTELNUOVO D’). \nNei tempi più antichi il Pian di Avane, ossia Pian di \nFranzese, abbracciava quasi tutta la contrada fra Gaville e \nCavriglia, costà dove ebbero signoria diverse famiglie \nmagnatizie, fra le quali i Ricasoli, i Firidolfi, gli Ubertini \ndi Gaville, i Benci e Serristori di Figline, e per donazioni \n\n\n\nfatte, ve l’acquistarono in seguito le badie dei \nVallombrosani di Coltibuono, di Passignano, di \nMontescalari, e quella dei Benedettini di S. Maria in \nMamma, detta la Badiola di S. Mamma dirimpetto a S. \nGiovanni sulla ripa destra dell’Arno. \nApparteneva a quest’ultima badia la chiesa di S. Maria in \nAvane altrimenti detta di S. Maria all’Isola, perché situata \nfra il torrente di S. Cipriano, ossia di Meleto, e quello del \nMulinaccio. La qual chiesa di Avane è rammentata in un \nprivilegio concesso da Carlo Magno, o dai suoi successori \nalla badia di Nonantola, e più specialmente in una carta \nscritta nella badia di S. Mamma lì 18 novembre 1285, con \ncui quel priore affittò un pezzo di terra posto nell’Isola \nsuddetta di S. Maria, della curia di Pian Alberti, poi di \nSan Giovanni. – Vedere AVANE (S. MARIA IN). \nLa villa con l’annessa fattoria di Meleto in Pian Franzese \nspetta da gran tempo alla famiglia fiorentina dei marchesi \nUguccioni, ora Uguccioni-Gherardi. \nIl popolo di S. Cristina a Meleto costituiva parte \ndell’antica Lega d’Avane, e una comunità sua propria \nprima della riforma Leopoldina; comecchè la parrocchia \ndi S. Cristina a Meleto nel 1551 non avesse che 295 \nabitanti e solamente 246 nel 1745. \nLa stessa parrocchia nel 1833 noverava 456 abitanti. – \nVedere CAVRIGLIA.",
    "original_title": "MELETO D’AVANE o DI PIAN FRANZESE",
    "page": 130,
    "slug": "meleto-d-avane-o-di-pian-franzese",
    "byte_offset": 807282
  },
  {
    "context": "",
    "title": "MELETO nella Valle del Bidente di Valbona",
    "body": "– Casale \nche ebbe chiesa parrocchiale (S. Jacopo) nella Comunità e \n4 in 5 miglia toscane a ostro di S. Sofia, Giurisdizione di \nGaleata, Diocesi di San Sepolcro, già Nullius dell’abate di \nS. Ellero a Galeata, Compartimento di Firenze. \nEbbero signoria in questo Meleto i nobili di Valbona, uno \ndei quali, Ugo di Bleda, nel secolo XII donò alla badia di \nS. Maria in Cosmedin nell’Isola sul Bidente alcuni suoi \nbeni situati in Meleto. Anche nel secolo susseguente un \naltro nobile della stessa consorteria offrì la metà del suo \ncastello di Meleto alla badia di S. Ellero a Galeata. \n(ANNAL. CAMALD.)",
    "original_title": "MELETO nella Valle del Bidente di Valbona",
    "page": 131,
    "slug": "meleto-nella-valle-del-bidente-di-valbona",
    "byte_offset": 809920
  },
  {
    "context": "in Val d’Elsa.",
    "title": "MELETO RIDOLFI",
    "body": "– È una vasta tenuta \ndella famiglia magnatizia fiorentina de’marchesi Ridolfi, \ndove fu una chiesa parrocchiale (SS. Ippolito e Cassiano \nde Meletro) da molto tempo profanata, ed il cui popolo fu \nannesso a quello di Castelnuovo di Val d’Elsa, nel piviere \ndi Cojano, Comunità Giurisdizione e circa 6 miglia \ntoscane a maestro di Montajone, Diocesi di Volterra, \nCompartimento di Firenze. \nLa villa signorile, i giardini e le fabbriche annesse \nrisiedono sul dorso di una docile collina posta a sinistra \ndel fiume Elsa, alla cui base settentrionale scorre il rio che \nda il nome alla fattoria prenominata. \nUn libro piuttosto che un articolo esigerebbe questo \nMeleto di Val d’Elsa, grande e primo esempio di un vasto \ndominio rustico, dove per le cure del suo generoso e culto \npossessore è stato creato un Podere modello. – Limiterò le \npoche osservazioni su questo Meleto a due soli oggetti; \nprima di tutto per accennare la natura del suolo, che \ncostituisce la maggior parte della tenuta, e quindi \nrammentare la maniera di marnarlo e di conservarne la \nterra mediante una speciale coltivazione appellata a spina; \n\ne ciò per opera delle colmate di monte dallo stesso \nMarchese Ridolfi descritte nelle prime due annate del \nGiornale Agrario Toscano. In secondo luogo descriverò \nquesto Meleto come primo esempio di un istituto agrario \nteorico pratico denominato Podere modello. \nNatura del suolo e coltivazione di Meleto . – La fattoria \nRidolfi , posta nel grado 43° 39’ latitudine e 28° 35’ \nlongitudine, estendesi nella sua maggiore lunghezza circa \n2 miglia e 1/5, a partire dal crine dei poggi che chiudono a \nponente la Val d’Elsa sino alla sponda sinistra della \nfiumana che le dà il nome; mentre la stessa tenuta si \nestende circa un miglio e mezzo da scirocco a maestro \nnella massima sua larghezza. – Qualora si eccettuino le \nstrade, i viali, le fabbriche, giardini e canali, essa occupa \nuna superficie territoriale di braccia 26500 fiorentine, \nequivalenti a 2650 quadrati agrarj toscani, ossiano 850 \narpenti francesi. \nLa valle nella quale cotesta tenuta risiede tanto nei poggi \nche la circondano, quanto nelle piagge e in tutte le \ngibbosità che l’attraversano o che la spalleggiano, è \nprofondamente coperta da un terreno terziario di origine \nmarina comune a molti altri valloni subalterni \nall’Appennino dell’alta Italia. \nAll’articolo APPENNINO TOSCANO (Vol. I. pag. 96 e \n97) dissi che molte valli della Toscana sono fiancheggiate \nda due serie di monti, i quali per origine geologica e per \nstruttura sono fra loro diversi; dai monti cioè che \ncostituiscono li sproni e i contrafforti immediati della \ngiogana centrale dell’Appennino che Italia per lo lungo \ndivide, e che consistono in rocce stratiformi compatte (in \narenaria, alberese e bisciajo); mentre nell’opposto lato le \nstesse valli sono rinchiuse da poggi formati di rocce \ncristalline e massicce (di marmi,gabbri, ecc.) – Se non che \nle parti più eminenti dei poggi e delle colline intermedie di \ncotesta valle si mostrano quasi ottimamente rivestite da un \ntufo giallo ocraceo consistente in una sabbia o minuta \nghiaja siliceo calcarea, più o meno conglutinata. \nAl deposito inferiore e più antico fu dato il titolo di marna \nconchigliare cerulea stante il suo colore, e che in Toscana \na seconda delle varie contrade appellasi coi nomignoli di \nmattajone, di biancana, o di creta. – Cotesto deposito \nterziario è formato di terra eminentemente argillosa, ricca \ndi testacei univalvi e bivalvi marini di specie viventi e \nperdute, per la maggior parte calcinati. Cotesta terra nella \nstagione calda ed asciutta si apre in larghi spacchi, sulle \npiaggie come sui greppi, sulle frananti grotte e \nne’precipitosi balzi, mentre nel sovrastante tufo assai più \nsolido e compatto si nascondono non solamente gli avanzi \ndi corpi fossili marini, ma ancora quelli di conchiglie \npalustri e fluviatili. \nTali sono le qualità predominanti del terreno che veste \nnon solamente le colline di Val d’Elsa, ma quelle delle \nvalli sue vicine, cioè dell’Evola, dell’Era, della Cascina, e \nin parte della Cecina, come ancora le più lontane \ndell’Ombrone sanese, di Val d’Arbia, di Val d’Asso, e in \ngran parte di quelle del Merse, dell’Orcia, ec. \nIl terreno del mattajone, ossia della marna cerulea \ncostituente, come dissi, la base e la porzione più estesa \ndelle valli testè accennate, se si contempla rispetto alle \ncolture agrarie, mostrasi più idoneo del tufo alle praterie \nartificiali, alle seminagioni de’cereali e delle leguminacee, \npiuttosto che agli alberi fruttiferi e di alto fusto. Questi \n\n\n\nultimi all’incontro prosperano e preferiscono i poggi \nsuperiori delle valli medesime, purché non siano stati \nsmantellati dal tufo calcareo siliceo. – È altresì vero che \ngli stessi alberi fruttiferi, e specialmente le viti, allignano \nparimenti nelle piagge che sono naturalmente o \nartificialmente marnate mediante la promiscuità dell’una e \ndell’altra qualità del terreno prenominato. \nL’arte pertanto di giovarsi dei mezzi che offre la natura \nper colmare e render più fruttifero il suolo su coteste valli \ncretose, è una scoperta che dobbiamo singolarmente al \nTestaferrata defunto agente del Marchese Ridolfi a \nMeleto. – Vedere GIORNALE AGRARIO TOSCANO \ndei primi due anni. \nAll’Articolo BARBERINO DI VAL D’ELSA (Vol. I. \npag. 265) fu dato un cenno delle singolarità che presenta \nla fisica struttura di cotesta valle all’occhio del naturalista, \nallorché scende dall’Appennino, sorpreso di lasciar \nbruscamente il solido alberese e la pietra arenaria che più \nnon rivede dopo la Val di Greve, e di trovarsi quasi \nall’improvviso sopra estesissimi ammassi di ciottoli e di \nsabbioni, i quali mascherano e ricuoprono ad una vistosa \nprofondità l’ossatura pietrosa dei poggi interposti fra la \nVal di Greve e la Val di Pesa. A questi ammassi poco a \npoco sottentra e serve di lembo un terreno mobile, \n(mattajone) cosparso di reliquie fossili, fra le quali si \ntrovano famiglie intere di testacei marini. \nComunque sia delle cause implicite di cotesto fenomeno \ngeologico, intorno a cui l’uomo da tanti secoli si affatica \nper tentare di strappare il velo misterioso che le ricopre, io \nmi limitava in quell’articolo ad accennare, che il territorio \ndella comunità di Barberino di Val d’Elsa, a partire dai \ncontrafforti immediati della catena centrale appenninica, \npuò dirsi il primo, dove incomincia la zona di quel terreno \nterziario marino che io aveva segnalato all’Articolo \nAPPENNINO; e soggiungeva (ivi pag. 267) che per simili \nterreni marnosi sarebbe da desiderarsi più frequente ed \nestesa la pratica delle colmate di monte secondo il metodo \nstato con felice successo praticato da un benemerito \nagronomo in una sua tenuta in Val d’Elsa. \nL’arte di profittare delle acque correnti e piovane, le quali \nper loro stesse sogliono riescire disastrose alle colline \nformate di mattajone; il metodo economico di far tesoro \nper trascinare, mediante la caduta delle stesse acque, il \ntufo siliceo calcareo dei ciglioni superiori nei sottoposti \nburrono marnosi, onde colmare questi che si alzano a \nspese di quelli che si abbassano e si deprimono; \nl’industria insomma di marnare le piagge argillose della \nVal d’Elsa col promiscuarvi la calce e la silice è un’arte \nnuova, un metodo economico, un’industria preziosa che \nl’agronomia delle valli subappennine toscane deve \ngiustamente al proprietario del Meleto di Val d’Elsa, \ndove, se cotal industria non nacque, si fece al certo \nmaestra; avvegnachè costà, a dir vero, esiste il miglior \nmodello delle colmate di monte, e di simili opere idraulico \nagrarie. \nDopo aver contemplato in succinto la situazione, \ndisposizione l’indole del suolo, e i metodo di colmare le \ncolline cretose del Meleto Ridolfi , gioverà dire, come \nquell’intelligente proprietario, abbandonando i comodi, \ngli onori e i piaceri che offriva a lui una magnifica \ncapitale, amò meglio ritirarsi costà con la sua famiglia per \nstabilirvi un’assidua dimora, ad oggetto di applicarsi di \n\nproposito al progresso dell’agricoltura, di spendere a \nvantaggio pubblico tutte le sue forze e di convertire \ncotesto res edio signorile di Meleto in liceo agrario teorico \npratico, dove egli generosamente accolse in sua casa un \ndiscreto numero di giovinetti per fare loro da direttore, da \nmaestro amoroso e da benefico padre. \nPodere modello di Meleto . – Sono circa sei anni che il \nmarchese Cosimo ha fondato nella villa di Meleto cotale \nistituto, dove da principio accolse dieci giovanetti \ncontadini presi da varj luoghi della Toscana, per \nammaestrarli gratuitamente nella scienza e nell’arte \ndell’agricoltura, in guisa tale che gli alunni potessero \nimparare non solamente ciò che ad un bravo coltivatore, o \nad un esperto amministratore si addice, ma tutto quello \nche costituisce il fondamento di una morale e civile \neducazione. \nUn tale germe, per usare una bella espressione del Ridolfi \nmedesimo, depositato in questa classica terra, presto si \nsvolse, e produsse frutti copiosi: l’impresa progredì così \nbene e tanto piacque, non dico solo a quei che ne udiron \nparlare, ma più ancora a coloro i quali visitarono da \ndiligenti osservatori Meleto, cosicché il Marchese Ridolfi \nben presto si vide costretto a modificare in parte ed \nestendere il suo concetto, che da quel modesto e provvido \nuomo che egli è, aveva sul bel principio formato. \nQuindi gli alunni di Meleto andarono rapidamente \ncrescendo in numero; alla prima classe dei mantenuti \ngratuitamente se ne aggiunse un’altra di giovanetti \nbenestanti, i quali vanno ad imparare costà la maniera di \namministrare da se medesimi le proprie sostanze, oppure a \nsapere come dirigere e invigilare quelli che le \namministrano; vanno ad imparare fin da piccoli in che \nmodo si formino, e quanti sudori costino quelle ricchezze, \nche nel mondo tante volte vengono ciecamente dissipate. \nAll’istituto agrario è annesso un Podere modello \nesperimentale, dove si pongono a prova tutte le \ninnovazioni agrarie che dall’estero ci vengono \ncomunicate, o che il direttore medesimo già celebre per \nfelici tentativi ed utili innovazioni, da se stesso immagina, \npropone e sottomette alla prova. \nChi fra i miei lettori volesse riscontrare cogli occhi propri \nla verità di quanto per rispetto alla natura dell’opera ho \nbrevemente accennato; chi volesse vedere macchine e \nstrumenti agrarj nuovi o nuovamente rettificati, le varie \nrazze d’animali fruttiferi migliorate; chi contemplare \nvolesse in qual modo colline e piagge scoscese siano rese \ndolcissime e con quale sopraffina accuratezza siano esse \ncoltivate; chi volesse ammirare una famiglia di quasi \ntrenta lieti fanciulli da un padre e da una madre d’elezione \n(la Marchesa Luisa Ridolfi nata Guicciardini) formarsi \ncoll’esempio, e coll’opera alla virtù e al sapere, vada a \nMeleto, o almeno intervenga ad una di quelle riunioni \nagrarie, le quali dal 1837 si celebrano costà, e che sono \ndivenute ormai il convegno annuale degli agronomi e \ndegli scienziati più distinti italiani e stranieri. – I nostri \nposteri da ben altre parole che non sono queste poche mie, \ne più ancora dai resultamenti benefici di tutto ciò, che in \nquell’avventuroso luogo ora si tenta e si matura a \nbenefizio dell’arte agraria toscana, non potranno a meno \ndi non pronunziare con riverenza e gratitudine il nome di \nCosimo Ridolfi . \n \n\n\n\n###ARTICLE### \nT:MELICCIANO, o MILICCIANO\nC:in Val d’Evola.\nB:– Villata che ebbe nome di castello con chiesa parrocchiale \n(SS. Fabiano e Sebastiano) ora raccomandata al parroco \ndi Barbialla nel piviere di Cojano, Comunità \nGiurisdizione e circa 6 miglia a ostro di Sanminiato, \nDiocesi di Volterra, Compartimento di Firenze. \nRisiede sul dorso dei poggi che separano la Val d’Elsa da \nquella dell’Evola presso la strada che guida da Sanminiato \na Montajone. – Era una delle 36 ville dell’antico territorio \ndi Sanminiato, rammentata nel Diario di Giovanni Lelmi \nSanminiatese nel primo terzo del secolo XIV.",
    "original_title": "MELETO RIDOLFI",
    "page": 131,
    "slug": "meleto-ridolfi",
    "byte_offset": 810584
  },
  {
    "context": "",
    "title": "MELISSANO",
    "body": "– Vedere GIUSTINO (S.) a MELISSANO.",
    "original_title": "MELISSANO",
    "page": 133,
    "slug": "melissano",
    "byte_offset": 822779
  },
  {
    "context": "nel Chianti alto.",
    "title": "MELLO (S. LORENZO A)",
    "body": "– Casale \nperduto dove fu una chiesa con titolo di canonica nel \npiviere di S. Marcellino in Chianti, Comunità di Gajole, \nGiurisdizione di Radda, Diocesi di Arezzo, \nCompartimento di Siena. \nDella chiesa di S; Lorenzo a Mello trovasi fatta menzione \nin un lodo pronunziato lì 3 aprile 1346 nelle case della \nchiesa plebana di S. Paolo in Rosso relativamente al \ngiuspadronato dello spedale di Pian Alberti, presenti fra i \ntestimoni ser Jacopo di Panico rettore della chiesa di S. \nLorenzo a Mello della diocesi aretina, e ser Guiduccio di \nUguccione rettore della chiesa di S. Sano della diocesi \nfiesolana. – (ARCH. DIPL. FIOR. Carte della Badia di \nPassignano). Vedere PIAN ALBERTI e S. GIOVANNI \nVAL D’ARNO.",
    "original_title": "MELLO (S. LORENZO A)",
    "page": 133,
    "slug": "mello-s-lorenzo-a",
    "byte_offset": 822833
  },
  {
    "context": "nella Valle della Lima.",
    "title": "MELO e CONIO",
    "body": "– Casale con \nnuova chiesa parrocchiale (S. Giovanni Grisostomo) nel \npiviere, Comunità e quasi miglia toscane 3 a maestro di \nCutigliano, Giurisdizione di Sanmarcello, Diocesi di \nPistoja, Compartimento di Firenze. \nRiposa sul fianco meridionale dell’Appennino, detto il \nLibro Aperto, dal lato sinistro del fiume Lima presso la \nconfluenza del Rio Arsiccio, e lungo la strada mulattiera \nche da Cutigliano guida a Bosco Lungo. \nÈ una delle chiese parrocchiali che al pari dell’altre tre \ncure Bosco lungo, del Pian degli Ontani, e di Piano \nAsinatico la popolazione della montagna pistojese deve \nalle provide disposizioni del Granduca Leopoldo I. – \nVedere CUTIGLIANO Comunità.",
    "original_title": "MELO e CONIO",
    "page": 133,
    "slug": "melo-e-conio",
    "byte_offset": 823598
  },
  {
    "context": "",
    "title": "MELO (CAMPO AL)",
    "body": "– Villa nel suburbio orientale di \nLivorno, parrocchia di S. Matteo, Comunità Giurisdizione \ne Diocesi stessa, Compartimento di Pisa. \nA questa villa o casale, attualmente ridotto a un podere \ncon casa colonica della fattoria di Limone, appella, se non \nm’inganno, quel Casale Meruli che con Limone e altre \nville del Porto Pisano sino dall’anno 949 apparteneva alla \nmensa della cattedrale di Pisa, e che il suo vescovo \nZanobi in quell’anno diede in enfiteusi al conte Rudolfo \ncon facoltà di esigere per una terza parte i censi e le \ndecime che pagavano alla chiesa i popolani del piviere di \nS. Stefano di Porto Pisano, fra i quali si citano gli abitanti \n\ndel casale di Melo, sotto il nomignolo di Casale Meruli. \nPiù tardi fu celebrato nel casale del Campo al Melo un \nistrumento in data del 26 novembre 1236, col quale il C. \nUbaldo del fu conte Tegrimo da Monte Massimo (cioè del \nMonte Masso presso Livorno) concedè per sei anni a \ncolonia una porzione di terre poste nella valle \ndell’Acquafredda per lavorarsi a vigna, con patto che il \nprodotto dovesse dividersi per metà fra il colono e il \nproprietario. – Appella al padre del suddetto conte Ubaldo \nun atto di donazione fatto nel 5 febbrajo 1218, in tempo \nche abitava nel suo castello di Monte Massimo, mercé il \nquale atto il Conte Tegrimo del fu Conte Ubaldo da Monte \nMassimo rinunziò a Paganetto di Siena la quinta parte per \nindiviso di due pezzi di terra posti nei confini di Monte \nMassimo , che uno nel luogo detto Campo dei Meli, o al \nMelo, e l’altro in luogo l’Acquafredda. \nLo stesso conte Tegrimo nel dì 1 luglio 1226 fece una \npermuta con lo spedale di S. Leonardo di Stagno di due \npezzi di terra posti nei confin i di Monte Massimo , \nricevendone due altri situati al Campo dei Meli. (ARCH. \nDIPL. FIOR. Mon. di S. Lorenzo alle Rivolte di Pisa). \nI beni dei suddetti signori di Monte Massimo e del Campo \nal Melo pervennero in seguito nelle monache di S. \nBernardo di Pisa. – Vedere MONTE MASSIMO, o \nMASSO presso Livorno.",
    "original_title": "MELO (CAMPO AL)",
    "page": 133,
    "slug": "melo-campo-al",
    "byte_offset": 824332
  },
  {
    "context": "",
    "title": "MELORIA",
    "body": "– Quello scoglio o isoletta, dice Giachetto \nMalaspina, che è sopra Porto Pisano, è chiamata la \nMeloria. \nÈ questa infatti una secca, o banco, cinque miglia a \nlibeccio di Livorno, dirimpetto al colmato seno del Porto \nPisano. Cotesta baja ha sulla punta meridionale una \nscogliera a fior d’acqua, sopra la quale fu fabbricata ai \ntempi della Repubblica Pisana una torre con annesso \nedifizio, di cui restano in piedi gli avanzi, per servire di \nsegnale ai piloti che dirigevano il loro naviglio nel Porto \nPisano. – La Meloria infatti a quella età serviva di riparo a \ndetto porto, come attualmente lo serve alla rada che sta a \nlibeccio di Livorno, nella stessa guisa che sino dal secolo \nXV avvisava Giovanni di Antonio da Uzzano nel suo libro \nintitolato il Compasso Nautico. Vedere LIVORNO. \nLa Meloria è divenuta anche più celebre nella storia a \ncagione della battaglia navale accaduta nell’agosto del \n1284 fra le flotte delle due repubbliche genovese e pisana, \nl’ultima delle quali dopo lungo e sanguinoso conflitto \nrestò totalmente disfatta oltre la perdita di 12000 uomini \nrimasti per molti anni prigioni in Genova; sicché da \nquell’epoca può segnalarsi il vero principio della \ndecadenza della repubblica di Pisa. \nIl banco della Meloria ha circa miglia toscane 5 di \nlunghezza nella direzione da ostro a settentrione maestro, \nmentre ha un miglio o poco meno nella opposta direzione. \n– La secca medesima è in gran parte coperta dalle acque \ndel mare, da 6 a 12 braccia. Nella punta meridionale si \nalzano gli avanzi della Torre sopra una scogliera \ncircondata intorno da un fondo, in cui si pesca tra le 15 e \nle 24 braccia toscane.",
    "original_title": "MELORIA",
    "page": 133,
    "slug": "meloria",
    "byte_offset": 826390
  },
  {
    "context": "nel Val d’Arno casentinese.",
    "title": "MEMMENANO",
    "body": "– Casale con \nchiesa parrocchiale (S. Matteo) nel piviere, Comunità \n\n\n\nGiurisdizione e quasi due miglia a scirocco di Poppi, \nDiocesi e Compartimento di Arezzo. \nSiede sopra una piaggia sulla ripa sinistra dell’Arno e \nsopra la strada provinciale del Casentino. \nQuesta villa di Memmenano è rammentata in un diploma \nconcesso nel 1355 dall’Imperatore Carlo IV al Comune di \nArezzo, allorché gli confermò tutte le terre, ville e castella \ndel suo antico distretto. \nLa parrocchia di S. Matteo a Memmenano nel 1833 \ncontava 173 abitanti.",
    "original_title": "MEMMENANO",
    "page": 133,
    "slug": "memmenano",
    "byte_offset": 828079
  },
  {
    "context": "in Val d’Elsa.",
    "title": "MENSANELLO, o MENZANELLO",
    "body": "– \nCasale con chiesa parrocchiale (S. Maria) nel piviere di S. \nMaria a Conèo, una volta in quello di S. Giovanni Battista \na Castello, nella Comunità Giurisdizione e circa 4 miglia \ntoscane a ostro di Colle, Diocesi medesima, già di \nVolterra, Compartimento di Siena. \nÈ situato sopra un poggio lungo la strada che da Colle \nguida a Casole, fra l’Elsa morta che gli scorre a levante e \nil borro degli Strulli che gli passa a ponente maestro. – \nVedere MENSANO. \nLa parrocchia di S. Maria a Mensanello nel 1833 contava \n181 abitanti.",
    "original_title": "MENSANELLO, o MENZANELLO",
    "page": 134,
    "slug": "mensanello-o-menzanello",
    "byte_offset": 828672
  },
  {
    "context": "(Mentianum) fra l’Elsa e la  Cecina. ",
    "title": "MENSANO, o MENZANO",
    "body": "– Castello con sovrastante rocca e antica pieve \nprepositura (S. Giovanni Battista) nella Comunità \nGiurisdizione e circa 3 miglia toscane a ostro di Casole, \nDiocesi di Colle, già di Volterra, Compartimento di Siena. \nTrovasi a metà strada fra Radicondoli e Casole, sulla cima \ndi un poggio, a piè del quale scorre nella direzione da \nlevante a settentrione il torrente Senna tributario dell’Elsa, \nmentre sull’opposto fianco da ostro a ponente lambisce le \nsue radici il torrente Vetrialla, il quale si vuota in Cecina. \nDal distretto di Mensano anticamente prendevano il \nvocabolo tre popolazioni: cioè, quella di S. Maria a \nMenzano, o Mensano, detta anche a Mensanello di Casole \nper essere compresa nello stesso piviere di S. Giovanni \nBattista a Mensano, che è l’altra, e la terza di S. Biagio a \nMenzano, adesso ridotta ad uso di compagnia laicale \ndentro il castello omonimo. \nRiferisce alla prima chiesa di S. Maria a Menzano un \nistrumento dell’anno 972, fatto in Mentiano prope Eccl. S. \nMariae territ. Volaterr., col quale Winizone figlio del fu \nUgo vendé al Marchese Ugo di Toscana la sua porzione \ndel castello e del poggio di Papajano con la corte annessa. \nIo non so quale dei due Mensani, se il Mensanello di \nColle, o piuttosto il Mensano di Casole, fu conceduto in \nbenefizio da Arrigo IV (anno 1186, 28 agosto) per una \nterza parte a Ildebrando Pannocchieschi vescovo di \nVolterra; fatto stà che gli uomini di uno di cotesti due \ncastelli nel 1205 giuravano fedeltà non già al vescovo, ma \nal Comune di Volterra. (ARCH. DIPL. FIOR. Carte di \ndetta Com.) \nIn quanto alle notizie storiche di Menzano, oltre la testè \ncitata, vi è da aggiungerne una del 1227, quando gli \nabitanti del Mensano di Casole, mediante con atto del 15 \nottobre prestarono giuramento di fedeltà al Comune di \nSiena nelle mani di quel potestà messer Inghiramo da \nMacerata. \n\nMa nella primavera del 1260 i Fiorentini e i Lucchesi \nessendo esciti a oste contro i Sanesi, ed avendo cavalcato \nverso Casole, combatterono questa terra e l’altra sua \nvicina di Mensano che presero in pochi giorni a patti di \nguerra. \nOttenuta però dai Ghibellini nel settembre successivo la \nvittoria a Montaperto, i Sanesi tosto riacquistarono l’uno e \nl’altro paese, facendo innalzare nel punto più eminente del \npoggio di Mensano una rocca, coll’obbligare per atto \npubblico del 14 febbrajo 1266 la popolazione sottoposta a \nrinunziare ai diritti che le si competevano sul terreno \noccupato col cassero nuovamente edificato dal Comune di \nSiena. \nFinalmente nell’anno 1277 gli uomini di Mensano \nottennero dalla Signoria di Siena e dal loro potestà il \nprivilegio di cittadini sanesi. (ARCH. DIPL. SEN. Kaleffo \nvecchio. – MALEVOLTI, Storia di Siena). \nNel 1310 risiedeva in Mensano un vicario senese, la di cui \ngiurisdizione abbracciava un’estesa contrada, a partire \ncioè dalle estreme pendici meridionali della Montagnuola \ndi Siena fino alla Badia a Isola. –(Vedere Statuti Senesi \ndel 1310 nell’ARCH. DELLE RIFORMAGIONI DI \nSIENA.) \nGli uomini della comunità di Mensano si sottoposero alla \ncorona medicea per atto pubblico del 25 novembre 1554. \nNello statuto di Mensano del 1502, esistente alle \nRiformagioni di Siena, trovansi riportate fra le altre cose \nle incumbenze dell’operajo della chiesa plebana di \nMensano. \nLa fabbrica di questo tempio antichissimo è divisa in tre \nnavate con colonne di gran mole, e tutte di pietra di un \nsolo masso, il di cui fusto è più grosso in alto che \ndappiedi, aventi sopra di sé capitelli rozzamente scolpiti \ncon sfingi, rabeschi e figure spaventevoli che sorreggono \narchi a tutto sesto. \nCotesta chiesa battesimale nel 1356 contava le seguenti \nfiliali; 1. S. Biagio di Menzano, (attualmente semplice \noratorio); 2. S. Andrea di Sermena (distrutta); 3. S. \nTommaso di Querceto (parrocchia esistente). – Vedere \nCASOLE Comunità. \nLa pieve di S. Giovanni Battista a Menzano, nel 1833 \ncontava 511 abitanti, dei quali 22 entravano nella \ncomunità di Radicondoli, e 489 in quella di Casole.",
    "original_title": "MENSANO, o MENZANO",
    "page": 134,
    "slug": "mensano-o-menzano",
    "byte_offset": 829263
  },
  {
    "context": "sotto Fiesole.",
    "title": "MENSOLA (S. MARTINO A)",
    "body": "– Contrada \nsparsa di ville signorili, cui da il nomignolo il torrente \nMensola. Ha una chiesa parrocchiale contigua a un \nsoppresso monastero di Benedettine nella Comunità \nGiurisdizione Diocesi e quasi 3 miglia toscane a ostro \nscirocco di Fiesole, Compartimento di Firenze, la quale \ncittà è due miglia toscane al suo ponente. \nLa chiesa di S. Martino a Mensola, divisa in tre navate, \nsiede all’ultimo margine del poggio di Majano, alla destra \ndel torrente, di cui porta il vocabolo, presso al bivio delle \nstrade che costà sotto a S. Martino divergono, una a \nsettentrione nella direzione di Majano, l’altra a levante per \nSettignano. \nUn istrumento della badia di Passignano del 4 settembre \n1188, scritto in Firenze nel borgo della Porta orientale \n(già di Porta S. Pietro) tratta della locazione di un pezzo \ndi terra posto a Mensola. (ARCH. DIPL. FIOR. loc. cit.) \n\n\n\nPeraltro di cotesta chiesa si hanno memorie fino dal \nprincipio dell’800; essendochè verso la terza decade del \nsecolo IX fu edificato presso la medesima un monastero \ndal beato Andrea di Scozia arcidiacono della cattedrale di \nFiesole, dove egli santamente visse e morì. In seguito la \nstessa chiesa fu ceduta ai Benedettini della badia di \nFirenze insieme con i beni annessi, talché con l’annuenza \ndei suoi monaci Pietro, secondo abate di questo nome, \nverso l’anno 1070, costà in Mensola instituì un monastero \ndi donne della regola di S. Benedetto. Ma con l’andare \ndegli anni la fabbrica minacciando rovina sulla fine del \nsecolo XIII fu restaurata, finché alla metà del secolo XV \nlo stesso asceterio venne soppresso e la chiesa di S. \nMartino a Mensola con le sue possessioni ammensata alla \nbadia fiorentina per bolla del Pontefice Niccolò V diretta, \nlì 12 marzo 1451, a S. Antonino arcivescovo di Firenze, e \nfirmata dal celebre segretario apostolico Pietro da Noceto. \n– Nel principio del secolo XVII la chiesa di S. Martino a \nMensola fu restaurata sotto il governo di Luca da \nBuggiano abate della badia fiorentina; per opera del quale \nvennero collocate sotto il nuovo altare le ossa del Beato \nAndrea di Scozia, siccome apparisce da un’iscrizione che \nivi si legge. – Cotesta chiesa si trova parrocchiale sino dal \nprincipio del secolo XIV, comecchè lo fosse molto prima. \nTale certamente fu qualificata in un istrumento del 3 \nfebbrajo 1331 pubblicato dal Lami (Monum. Eccl. Flor. \nPag. 1341); e come chiesa suburbana, cioè, compresa nel \npiviere della chiesa maggiore di Firenze, questa di S. \nMartino a Mensola trovasi registrata nel catalogo delle \nchiese della diocesi fiorentina, compilato fino dal 1291. \nSotto la diocesi medesima la parrocchia di S. Martino a \nMensola si mantenne fino a che per convenzione fra \nl’arcivescovo di Firenze e il vescovo di Fiesole, nel 1795, \nessa fu permutata con la parrocchiale di S. Lucia a \nTrespiano, ch’era una delle suburbane di Fiesole. – \nVedere TRESPIANO. \nLa parrocchia di S. Martino a Mensola nel 1833 contava \n288 abitanti.",
    "original_title": "MENSOLA (S. MARTINO A)",
    "page": 134,
    "slug": "mensola-s-martino-a",
    "byte_offset": 833399
  },
  {
    "context": "in Val di Pesa.",
    "title": "MENSOLA, o MENSULA",
    "body": "– Casale che \ndiede il nomignolo a una chiesa parrocchiale (S. Maria di \nMensola) da lunga mano soppressa, stantechè innanzi il \n1542 era una annesso della cura di S. Giusto a \nMont’Albino nel piviere di S. Pietro in Mercato, \nComunità Giurisdizione e circa 3 miglia a ostro di \nMontespertoli, Diocesi e Compartimento di Firenze. – \nVedere MONTALBINO in Val di Pesa",
    "original_title": "MENSOLA, o MENSULA",
    "page": 135,
    "slug": "mensola-o-mensula",
    "byte_offset": 836455
  },
  {
    "context": "",
    "title": "MENSOLA (PIETRA)",
    "body": "– Vedere PIETRA MENSOLA in Val di Sieve.",
    "original_title": "MENSOLA (PIETRA)",
    "page": 135,
    "slug": "mensola-pietra",
    "byte_offset": 836870
  },
  {
    "context": "in Val di Chiana.",
    "title": "MENSOLE (S. PIETRO A), ossia AL POGGIOLO",
    "body": "– Borghetto dove fu un’antica mansione (Ad \nMensulas) sulla Via Cassia, nel cui luogo s’innalzò una \nchiesa che fu la prima pieve dei popoli che costituiscono \nla Comunità di Asinalunga, dalla cui Terra la chiesa di \nMensole dista appena un miglio toscano a grecale, nella \nComunità e Giurisdizione medesima, Diocesi di Pienza, \ngià di Arezzo, Compartimento aretino. \n\nSiede a piè del poggio di Asinalunga lungo la nuova Via \nCassia aperta dall’imperatore Trajano, a partire dai \nconfini del territorio di Chiusi sino a Firenze; la quale via \nromana costà sotto al Poggiolo , aveva la stazione ad \nMensulas, che era la seconda dopo quella di Chiusi. – \nVedere ALBINO (S.) in Pargia, e VIA CASSIA. \nDal luogo di cotesta mansione stradaria prese in seguito il \ntitolo la chiesa battesimale di S. Pietro ad Mensulas, o de \nMensulis, la quale fu poi una di quelle lungamente \ncontroverse dai vescovi sanesi ai prelati aretini, ai quali \nultimi per altro i suoi pievani si mantennero soggetti fino \nall’erezione della diocesi di Pienza, cui la stessa \nbattesimale venne assegnata. – Vedere AREZZO, e \nPIENZA diocesi. \nEsiste in questa chiesa una tavola di travertino con \nl’iscrizione sepolcrale di un Conte UMBRICIO CELERE \nmilite della IX coorte, fatta scolpire da L. UMBRICIO \nCLEMENTE in un terreno di sua proprietà. \nLa pieve di S. Pietro a Mensole trovasi anco rammentata \nin una carta aretina del 1040 citata all’Articolo Bettolle. – \nNel secolo XIV essa aveva soggette le seguenti succursali: \n1. S. Maria di Bettolle, 2. S. Lucia d’Asinalunga; 3. S. \nBiagio di Scrofiano; 4. S. Niccolò di Ripa; 5. S. Martino \ndi Asinalunga ; 6. E S. Michele di Collelungo . \nIl battistero della pieve di S. Pietro a Mensole fu traslato \ncon le onorificenze della chiesa plebana in quella già \nfiliale di S. Martino dentro la Terra di Asinalunga, \nallorché quest’ultima fu eretta in collegiata per bolla del \npontefice Clemente VIII, data in Roma nel 27 novembre \ndell’anno 1591. – Vedere ASINALUNGA. \nLa parrocchia di S. Pietro a Mensole, altrimenti detta al \nPoggiolo, nel 1640 contava soli 53 abitanti. Nel 1745 ne \naveva 981; e nel 1833 vi si noverano 1026 abitanti.",
    "original_title": "MENSOLE (S. PIETRO A), ossia AL POGGIOLO",
    "page": 135,
    "slug": "mensole-s-pietro-a-ossia-al-poggiolo",
    "byte_offset": 836937
  },
  {
    "context": "presso MONTALCINO.",
    "title": "MENSOLE",
    "body": "– Vedere \nMONTALCINO, e ASSO (S. PIETRO D’).",
    "original_title": "MENSOLE",
    "page": 135,
    "slug": "mensole",
    "byte_offset": 836937
  },
  {
    "context": "",
    "title": "MENZANELLO",
    "body": "– Vedere MENSANELLO.",
    "original_title": "MENZANELLO",
    "page": 135,
    "slug": "menzanello",
    "byte_offset": 839280
  },
  {
    "context": "",
    "title": "MENZANO DI CASOLE",
    "body": "– Vedere MENSANO in Val d’Elsa.",
    "original_title": "MENZANO DI CASOLE",
    "page": 135,
    "slug": "menzano-di-casole",
    "byte_offset": 839320
  },
  {
    "context": "nel Val d’Arno superiore.",
    "title": "MENZANO",
    "body": "– Casale con \nchiesa parrocchiale (S. Donato) nel piviere di S. Maria a \nScò, Comunità del Pian di Scò, Giurisdizione e circa \nmiglia toscane 3 e 1/2 a maestro di Castelfranco di Sopra, \nDiocesi di Fiesole, Compartimento di Arezzo. \nTrovasi questo Menzano sul fianco occidentale dell’Alpe \ndi Prato Magno fra il torrente Resco Cascese, che gli \npassa a settentrione e il torrente appellato Resco \nSimontano, che scende al suo ostro. \nEra Menzano uno dei 13 popoli della comunità di \nCastelfranco fino a che nel 1810 esso fu dato alla nuova \ncomunità del Pian di Scò. \nLa parrocchia di S. Donato a Menzano nel 1551 faceva \n421 abitanti; nell’anno 1745 contava 317 anime; e nel \n1833 vi si noveravano 316 abitanti. \n \n\n\n\n \n###ARTICLE### \nT:MEOGNANO, o MEUGNANO\nC:(Meonianum) nella Val d’Elsa.\nB:– Villa che diede il titolo ad una chiesa \nparrocchiale (S. Ippolito) nell’antico pievanato di S. \nGerusalem a Semifonte, attualmente detto di S. Donnino a \nLucardo, cui fu annesso il popolo di S. Ippolito a \nMeognano, nella Comunità e circa 3 miglia toscane a \ngrecale di Certaldo, Giurisdizione di Castelfiorentino, \nDiocesi e Compartimento di Firenze. \nSiede questa villa sopra una collina cretosa a ponente del \ntorrente Agliena, che ne va rodendo le balze, e sulle cui \ncreste è tracciata la strada che da Certaldo guida per S. \nMaria Novella nella via regia romana alla posta di \nTavarnelle. \nIn questo luogo di Meognano del piviere di S. Gerusalem \na Semifonte possedeva beni il Marchese Ugo. Infatti nella \ndotazione fatta nel 998 alla badia di Marturi, o di \nPoggibonsi, egli fra le altre molte sostanze le offrì in dote \nun manso, o piccolo podere, posto in Meognano in luogo \nchiamato Cotrina. \nAlquanto più antica è la memoria dei possessi che costà \naveva la chiesa di S. Frediano di Lucca, siccome lo \ndimostra un istrumento del 3 agosto 946, col quale \nCorrado Vescovo di quella diocesi assegnò ad Azzo del fu \nGiovanni del contado fiorentino a titolo di enfiteusi un \npodere, ossia casa massarizia, ch’era di proprietà della \nchiesa di S. Frediano di Lucca; la qual casa massarizia si \ndichiara situata in loco dicto Gugnano infra comitatu et \nterritorio florentino ; la qual cosa faceva parte della \ntenuta, o corte dominicale situata in loco ubi dicitur \nMeugnano, etc. – (MEMOR. LUCC. T. V. P. III). \nCon maggior chiarezza volle appellare alla villa di \nMeognano presso Lucardo un placito emanato nel 3 aprile \ndel 1103 dalla gran contessa Matilde nella canonica della \npieve di S. Maria, in Marturi (Poggibonsi), alloraquando \nRangerio vescovo di Lucca cercò di rivendicare alcune \npensioni, delle quali da molto tempo erano stati morosi \nBenno e Ranieri con altri consorti verso i vescovi lucchesi \nsuoi antecessori, mentre mercé loro essi godevano \nl’enfiteusi di varie case e terreni posti in Meugnana. –\n(FIORENTINI Mem. Della Contessa Matilda).",
    "original_title": "MENZANO",
    "page": 135,
    "slug": "menzano",
    "byte_offset": 839320
  },
  {
    "context": "",
    "title": "MERANO (MONTE.)",
    "body": "– Vedere MONTE MERANO nella Valle dell’Albegna.",
    "original_title": "MERANO (MONTE.)",
    "page": 136,
    "slug": "merano-monte",
    "byte_offset": 842302
  },
  {
    "context": "",
    "title": "MERCATALE",
    "body": "– Varii casali e villaggi della Toscana \nportano questo nome sinonimo di Foro e di Mercato, \ndove concorrevano i popoli dei contorni per vendere e \ncomprare vettovaglie. – All’Articolo FORO dissi, che \ntutte le località destinate nel medio evo a servire di Foro o \ndi Mercato divennero paesi, taluni dei quali crebbero di \ngente e di abitazioni tanto che si convertirono in castelli, \nborghi o terre le più popolate della contrada. – Sono fra \ngli altri di questa origine e qualità i seguenti Mercatali.",
    "original_title": "MERCATALE",
    "page": 379,
    "slug": "mercatale",
    "byte_offset": 2388449
  },
  {
    "context": "fra la Val di Pesa e la Val  di Greve.",
    "title": "MERCATALE DI CAMPOLI",
    "body": "– Borgo con vicino castellare attraversato dalla \nstrada che da Sancasciano guida a Greve, nella parrocchia \ndi S. Maria in Mercatale, altrimenti detta a Campoli con \n\nl’annesso di S. Fabiano a Monte Falcone, nel piviere di S. \nStefano a Campoli, Comunità Giurisdizione e circa 3 \nmiglia toscane a scirocco di Sancasciano Diocesi e \nCompartimento di Firenze. \nSiede sulla schiena dei colli che dividono la Val di Greve \ndalla Val di Pesa presso il diruto fortilizio di Monte \nCampolese. – Vedere CAMPOLESE (MONTE). \nQuesto Mercatale ha il tristo merito di essere stato patria a \nGiuliano Dami, al vile Sejano del granduca Giovan \nGastone. \nLa chiesa di S. Maria a Monte Campolese nell’anno 1786 \nfu traslata nell’oratorio della soppressa compagnia di \nMercatale, per cui prese il vocabolo che ora la distingue, \nessendo che la chiesa vecchia fu profanata e ridotta ad uso \ndi capanna di un podere. \nCotesta chiesa parrocchiale di Mercatale nell’anno \ncorrente 1839 per munificenza sovrana è stata riedificata, \nampliata e ridotta a croce latina con tribuna e soffitta \nelegantemente pitturata. – Vedere FABIANO (S.) DI \nCAMPOLI. \nLa parrocchia di S. Maria in Mercatale di Campoli nel \n1833 noverava 649 abitanti.",
    "original_title": "MERCATALE DI CAMPOLI",
    "page": 136,
    "slug": "mercatale-di-campoli",
    "byte_offset": 842909
  },
  {
    "context": "in Val di Chiana.",
    "title": "MERCATALE DI CASTIGLIO FIORENTINO",
    "body": "– Subborgo della Terra di Castiglion Fiorentino, \nche ebbe nome probabilmente dalla località dove si \ntenevano i suoi mercati.",
    "original_title": "MERCATALE DI CASTIGLIO FIORENTINO",
    "page": 136,
    "slug": "mercatale-di-castiglio-fiorentino",
    "byte_offset": 844203
  },
  {
    "context": "",
    "title": "MERCATALE DI DICOMANO",
    "body": "– Vedere DICOMANO e POZZO in Val di Sieve.",
    "original_title": "MERCATALE DI DICOMANO",
    "page": 136,
    "slug": "mercatale-di-dicomano",
    "byte_offset": 844391
  },
  {
    "context": "",
    "title": "MERCATALE DI FORCOLI",
    "body": "– Vedere FORCOLI in Val d’Era.",
    "original_title": "MERCATALE DI FORCOLI",
    "page": 136,
    "slug": "mercatale-di-forcoli",
    "byte_offset": 844464
  },
  {
    "context": "",
    "title": "MERCATALE DI GALEATA",
    "body": "– Piccolo borghetto sulla \nstrada maestra fra Pianetto e Galeata, nel popolo di S. \nMartino a Pianetto, Comunità Giurisdizione e appena un \n4° di miglio toscano a settentrione di Galeata, Diocesi di \nSansepolcro, già Nullius dell’abate di S. Ellero, \nCompartimento di Firenze. \nGiace questo borghetto sulla ripa sinistra del fiume \nBidente, ed ebbe nome dai mercati che costà fuori di \nGaleata fino dai tempi addietro si praticavano.",
    "original_title": "MERCATALE DI GALEATA",
    "page": 136,
    "slug": "mercatale-di-galeata",
    "byte_offset": 844528
  },
  {
    "context": "",
    "title": "MERCATALE A GREVE",
    "body": "– Nella stessa guisa che dal \nMercatale di Dicomano, da quello di Vernio e da tanti \naltri simili Fori di mercatanzie sorsero borghi e terre \npopolose, così da questo sul fiume Greve, situato a piè del \npoggio di Monte Ficalle, ora detto di Monte Fioralle, \ncrebbe il borgo di Greve a segno che fu fatto capoluogo di \ncomunità e sede di un potestà. –È quel Mercatale a Greve, \ncui riferisce una carta della badia di Passignano del 4 \nmarzo 1300, fatta nel Mercato di Monte Ficalle, \nparrocchia di S. Stefano di detto luogo. – Allo stesso \nMercatale a Greve ci richiama lo storico Ammirato \nall’anno 1397, dove dice che: “mentre i padri deliberavano \nla guerra (contro il Visconti di Milano e i suoi aderenti di \n\n\n\nToscana) il conte Alberico di Barbiano con le sue genti \nch’aveva a Siena era entrato sul contado di Firenze, e per \nla prima fazione aveva arso e rubato il borgo di \nCastellina. Indi venutone in Chianti, e fermosi col campo \na Panzano, aveva saccheggiato il Mercatale a Greve e \ntutte le vicine contrade.” (AMMIRAT. Stor. Fior. lib. \nXVI). – Vedere GREVE (BORGO DI).",
    "original_title": "MERCATALE A GREVE",
    "page": 136,
    "slug": "mercatale-a-greve",
    "byte_offset": 844997
  },
  {
    "context": "",
    "title": "MERCATALE DI RANCO",
    "body": "– Vedere RANCO sulla Marecchia.",
    "original_title": "MERCATALE DI RANCO",
    "page": 137,
    "slug": "mercatale-di-ranco",
    "byte_offset": 846127
  },
  {
    "context": "",
    "title": "MERCATALE DI SIGNA",
    "body": "– Vedere SIGNA (PONTE A).",
    "original_title": "MERCATALE DI SIGNA",
    "page": 137,
    "slug": "mercatale-di-signa",
    "byte_offset": 846186
  },
  {
    "context": "nel Val d’Arno superiore.",
    "title": "MERCATALE DI VAL D’AMBRA",
    "body": "– Questo Mercatale ha dato origine e titolo a \ndue popolazioni, cioè, a S. Reparata a Mercatale, e a \nquella di S. Biagio alla Torre a Mercatale nel piviere di \nGalatrona, Comunità e circa 3 miglia toscane a ponente \ndel Bucine, Giurisdizione di Montevarchi, Diocesi e \nCompartimento d’Arezzo. \nTrovasi questo Mercatale sulla strada che da Montevarchi \nsalendo alla Torre di Galatrona guida in Val d’Ambra. \nFurono cotesti due popoli sottoposti per qualche tempo ai \nconti Guidi, dai quali dipendeva il piviere di Petrojo , \nossia di Galatrona, con qualche altro paese del viscontato \ndi Val d’Ambra, comprensivi i castelli del Bucine, della \nTorre a Mercatale e di S. Reparata , e ciò innanzi che vi \nacquistassero dominio i Tarlati di Pietramala. (Vedere \nl’Articolo BUCINE). \nComunque fosse la bisogna, certo è che i popoli della \nTorre di S. Reparata a Mercatale e di Rendola con vari \naltri di Val d’Ambra, sotto dì 1 novembre 1335, si \nsottoposero alla Repubblica Fiorentina, e di poi, sotto dì \n28 maggio 1337, fu confermata la loro sottomissione nel \ntempo di una rinunzia che i due fratelli Pier Saccone e \nTarlato, figli di Tarlato da Pietramala, avevano fatto alla \nSignoria di Firenze di tutti i diritti e ragioni ch’essi \npretendevano avere sopra questi ad altri castelli e popoli \ndi Val d’Ambra. \nLa parrocchia di S. Reparata a Mercatale nel 1745 faceva \n174 abitanti e nel 1833 ne contava 412. \nLa parrocchia di S. Biagio alla Torre a Mercatale nel 1745 \nnoverava 135 persone, e nel 1833 faceva 225 abitanti.",
    "original_title": "MERCATALE DI VAL D’AMBRA",
    "page": 137,
    "slug": "mercatale-di-val-d-ambra",
    "byte_offset": 846238
  },
  {
    "context": "in Val Tiberina.",
    "title": "MERCATALE DI VAL DI PIERLE sul Nicone",
    "body": "– Villaggio con oratorio (S. Croce) sotto la cura \ndi S. Maria a Lisciano, nella Comunità Giurisdizione e \ncirca 9 miglia toscane a levante di Cortona, Diocesi di \nPerugia, Compartimento d’Arezzo. \nTrovasi sulla ripa sinistra della fiumana Nicone tributaria \ndel Tevere, dirimpetto al paese di Lisciano, che è \ncompreso nella legazione di Perugia, mentre la contrada \nin discorso di Mercatale appartiene al Granducato. \nIl Mercatale di Val di Pierle insieme con gli altri casali e \ncastelletti di cotesta vallecola appartenne ai marchesi del \nMonte della branca Petrella, stati spogliati nel secolo XIV \nda Bernabò Visconti duca di Milano, che poi vendé una \nporzione di cotesta contrada ai conti Oddi di Perugia. \n\nFinalmente dopo la pace conclusa fra il duca Bernabò e la \nRepubblica Fiorentina (anno 1370) Francesco Casali \nsignore di Cortona comprò dai conti Oddi i luoghi che ne \npossedevano in Val di Pierle con le respettive \ngiurisdizioni, per modo che cacciati i Casali, e venduta dal \nre Ladislao di Napoli la città di Cortona con tutto il suo \ndistretto alla Repubblica Fiorentina, vi restò compresa la \nVal di Pierle, della quale fu preso formale possesso nel dì \n17 gennajo 1412, (stile comune). In quell’occasione la \nSignoria di Firenze s’impadronì dei beni appartenuti ai \nCasali, compresi quelli di Val di Pierle; i quali poi agli \nabitanti di questa medesima contrada alienò per atto \npubblico rogato da ser Dino Fortini nel 18 marzo 1428. \n Dissi all’Articolo CORTONA, che la Val di Pierle fino \nall’anno 1774 formò una comunità staccata da Cortona, la \nquale era suddivisa in tre Terzi; cioè nel Terzo di Pierle \ndov’è il fortilizio antico, detto la Rocca di Pierle; nel \nTerzo chiamato di Mercatale con casale omonimo, \nconsistente in una villata nel piano della vallecola, situata \nsulla ripa sinistra del Nicone intorno a un piazzale, in cui è \nuna cappella succursale della parrocchia di S. Maria a \nLisciano, antico capoluogo di Mercatale. L’altro Terzo , \nche appellasi di Danciano, risiede nella parte più \nmontuosa della vallecola, presso cui esistono gli avanzi di \nun fortilizio con chiesa parrocchiale (S. Biagio), alla quale \nè riunita la soppressa cura di S. Donato in Val di Vico \nposta a settentrione della suddetta rocca. \nDella chiesa parrocchiale di S. Biagio in Val di Pierle \ndispose per testamento, rogato nell’ottobre del 1298, uno \ndegli antenati dei marchesi di Colle e Petrella, cedendone \nil giuspadronato a favore di un prete Ranieri, del di lui \npadre, fratelli e discendenti. – Vedere ROCCA DI VAL \nDI PIERLE.",
    "original_title": "MERCATALE DI VAL DI PIERLE sul Nicone",
    "page": 137,
    "slug": "mercatale-di-val-di-pierle-sul-nicone",
    "byte_offset": 847846
  },
  {
    "context": "",
    "title": "MERCATALE DI VERNIO",
    "body": "– Vedere VERNIO nella Valle del Bisenzio.",
    "original_title": "MERCATALE DI VERNIO",
    "page": 137,
    "slug": "mercatale-di-vernio",
    "byte_offset": 850504
  },
  {
    "context": "in Val d’Elsa.",
    "title": "MERCATO (S. PIETRO IN)",
    "body": "– Pieve antica \ncon villata omonima nella Comunità Giurisdizione e circa \nun miglio a ostro di Montespertoli, Diocesi e \nCompartimento di Firenze. \nSiede sulla schiena di una collina cretosa fiancheggiata a \nsettentrione e a ostro da due borri influenti nel torrente \nPesciola, che è uno dei tributarj alla destra del fiume Elsa. \nSe non fosse interpolato un diploma attribuito a Carlo \nMagno in favore della badia di Nonantola, si potrebbe \ndire, che nel piviere di S. Pietro in Mercato avevano \npossessioni fino dal secolo VIII i re d’Italia. \nAutentica però è una pergamena della badia di \nPassignano, ora nell’Archivio Diplomatico Fiorentino in \ndata del 2 dicembre 1056, la quale ci da a conoscere un tal \nGuglielmo del fu Tedaldo magnate fiorentino, che \npossedeva varie sostanze con castelletti e giurisdizioni nei \npivieri di S. Pietro a Sillano, di S. Pietro in Bossolo; di S. \nPietro in Mercato, di S. Pancrazio a Lucignano in Val di \nPesa, di S. Giovanni a Sugana, e di S. Cecilia a Decimo. \nAnche un istrumento della stessa provenienza, stipulato \nnel 22 settembre 1097 presso il castello di Scopeto in \nMugello, tratta della cessione di certi castelli o resedj \ncampestri, di terre e vigne situate a Montepertoli, a \n\n\n\nManzano, e a Scopeto nei pivieri di S. Pietro in Mercato, \ndi S. Martino in Viminiccio, ecc. \nNel principio del secolo XI la pieve di S. Pietro in \nMercato nella festività di S. Giovanni Battista pagava alla \nmensa vescovile di Firenze il canone di soldi venti, \nsiccome apparisce dagli spogli di un bullettone di \nquell’archivio capitolare per atto notariale del luglio 1008. \nLa pieve di S. Pietro in Mercato nel secolo XIV era di \ngiuspadronato della nobil famiglia Frescobaldi; di poi per \ndiritto di confische cadde in potere dei capitani di Parte \nGuelfa della Repubblica Fiorentina, dai quali più tardi \npassò nella Camera delle Comunità, e finalmente divenne \ngiuspadronato della Corona. \nNel 1330 era pievano di S. Pietro in Mercato Filippo \nFrescobaldi, il quale è dichiarato tale da una carta del 26 \nmarzo di detto anno, appartenuta al Monastero di S. \nBartolommeo di Pistoja, ora nell’Archivio Diplomatico \nFiorentino. \nQuesto piviere abbraccia un’estesa contrada, dove già si \ncontavano 27028 chiese succursali, attualmente riunite \nalle seguenti tredici parrocchie; 1. S. Pietro in Mercato, \npieve con tre popoli annessi; 2. S. Andrea a \nMontespertoli, prioria con due annessi; 3. S. \nBartolommeo a Tresanti, prioria; 4. S. Frediano a \nNebbiano, rettoria; 5. S. Lorenzo con l’annesso di S. \nGiorgio a Montalbino, rettoria; 6. S. Giusto a Montalbino \ncon un annesso; 7. S. Ilario a Lungagnana , rettoria; 8. S. \nJacopo a Trecento con un annesso; prioria; 9. S. Jacopo a \nVoltignano , prioria con l’annesso di S. Maria a Loto; 10. \nS. Lorenzo a Monte Gufoni prioria con due annessi; 11. S. \nMaria a Torre, rettoria; 12. S. Martino a Manzano, rettoria \ncon un annesso; 13. S. Quirico alla Sodera , rettoria con \ndue annessi. \nLa parrocchia della pieve di S. Pietro in Mercato nel 1551 \naveva 133 abitanti; nel 1745 ne faceva 196; e nel 1833 \ncontava 260 abitanti.",
    "original_title": "MERCATO (S. PIETRO IN)",
    "page": 137,
    "slug": "mercato-s-pietro-in",
    "byte_offset": 850575
  },
  {
    "context": "",
    "title": "MERCATO DI GREVE",
    "body": "– Vedere MERCATALE A GREVE.",
    "original_title": "MERCATO DI GREVE",
    "page": 138,
    "slug": "mercato-di-greve",
    "byte_offset": 853756
  },
  {
    "context": "sotto il Monte Amiata.",
    "title": "MERCATO SABATINO A LAMOLE",
    "body": "– Vedere MONTE LATRONE.",
    "original_title": "MERCATO SABATINO A LAMOLE",
    "page": 138,
    "slug": "mercato-sabatino-a-lamole",
    "byte_offset": 853810
  },
  {
    "context": "",
    "title": "MERCOJANO",
    "body": "– Vedere MARCOJANO in Val di Sieve.",
    "original_title": "MERCOJANO",
    "page": 138,
    "slug": "mercojano",
    "byte_offset": 853892
  },
  {
    "context": "nella Valle del Montone.",
    "title": "MERCURIALE (S.) A VILLA RENOSA",
    "body": "– Villata con chiesa parrocchiale il cui popolo è \ndiviso fra la Comunità della Rocca S. Casciano e quella di \nDovadola, nella Giurisdizione della Rocca, Diocesi di \nBertinoro, Compartimento di Firenze. \nLa chiesa di S. Mercuriale risiede in poggio alla destra del \ntorrente di Villa Renosa , e alla sinistra del fiume Montone \ndentro i confini comunitativi della Rocca S. Casciano. – \nVedere VILLA RENOSA.",
    "original_title": "MERCURIALE (S.) A VILLA RENOSA",
    "page": 138,
    "slug": "mercuriale-s-a-villa-renosa",
    "byte_offset": 853946
  },
  {
    "context": "in Val di Bisenzio.",
    "title": "MERETTO, o MERETO",
    "body": "– Una delle \npiù antiche 45 ville della città di Prato, il cui popolo fu \n\nannesso da lunga mano a quello di Faltugnano, nella \nComunità Giurisdizione e circa 4 miglia toscane a \nsettentrione grecale di Prato, Diocesi e Compartimento di \nFirenze. \nTrovasi sulla sinistra del fiume Bisenzio alle pendici \nmeridionali del monte della Calvana, poco al di sopra \ndelle rovine di un ponte diruto che costà cavalcava il \nBisenzio dirimpetto a Pupigliano. \nFra le carte della badia Vajano una del 13 aprile 1238 \ntratta della compra di un pezzo di terra posto a Mereto. \n– (ARCHIVIO DIPLOM. FIOR. Carte della Badia di \nRipoli.) \nAppella alla stessa villa di Meretto un istrumento del 3 \nfebbrajo 1342, col quale Puccio del fu Corso da Meretto, \nvilla del distretto di Prato, essendo fittuario di una casa \ncon cinque gualchiere e alcuni pezzi di terra posti nella \nvilla prenominata, di proprietà del Comune di Prato, \npromise al sindaco della stessa Comunità di pagare \nannualmente a titolo di pensione a donna Mea monaca \noblata nel Monastero di S. Niccola a Prato lire 54 sua vita \nnaturale durante, e dopo la di lei morte retribuire la \nsomma medesima alla stessa Comunità. (ARCH. DIPL. \nFIOR. Carte di S. Niccola di Prato) \nMeretto è rammentata nelle sue prose dal Firenzuola \nquando era abate commendatario di Vajano. – Fu una \ndelle ville del distretto pratese, che, all’occasione di un \nbalzello imposto nel 1444 dalla Repubblica fiorentina, \nvenne gravata superiormente a molte altre, cioè, in 15 \nfiorini d’oro.",
    "original_title": "MERETTO, o MERETO",
    "page": 138,
    "slug": "meretto-o-mereto",
    "byte_offset": 854421
  },
  {
    "context": "nella Val d’Elsa.",
    "title": "MERIANO (S.), o SAN MARIANO",
    "body": "– \nCasale attualmente podere che porta il nome di una chiesa \nriunita alla cura di S. Andrea alla Pietra, nel piviere di S. \nFrediano a Montignoso, Comunità Giurisdizione e circa 7 \nmiglia toscane a libeccio di S. Gimignano, Diocesi di \nVolterra, Compartimento di Firenze. \nTrovasi sul vertice del monte Cornocchio sulla sinistra \ndella strada provinciale che guida a Volterra, fra le più alte \nscaturigini dei due torrenti Casciano, pochi passi a \ngrecale, e quasi di fronte all’osteria e villa del Castagno. \nEbbero giurisdizione in questo luogo di S. Mariano i \nvescovi di Volterra; a uno dei quali (Ildebrando \nPannocchieschi) il re Arrigo VI, con privilegio dato in \nSanminiato lì 28 agosto 1186, confermò fra le altre \npossessioni i castelli di Casaglia in Val d’Elsa , di \nMucchio, di Castel S. Benedetto , di S. Mariano, di Pietra , \necc, luoghi per la maggior parte, verso il 1114 o 1115, dal \nconte Ugo del fu Conte Uguccione de’Cadolingi stati \ndonati alla mensa vescovile di Volterra. – Vedere \nBENEDETTO (CASTEL S.), COLLE MUSCOLI, e \nMUCCHIO. \nLa chiesa di S. Mariano, o di S. Meriano, divenne un \npriorato degli eremiti di Camaldoli annesso alla badia di \nAdelmo, ora detta dell’Elmo. Quindi la stessa chiesa di S. \nMariano è rammentata in varj istrumenti del secolo XIII, \nriuniti a quelli della badia di S. Michele in Borgo di Pisa. \nIn una di coteste carte del 27 ottobre 1234, scritta nel \nclaustro dell’Elmo, trattasi della investitura data dal priore \ndella canonica di S. Mariano al parroco di S. Salvatore, S. \nAndrea e S. Agata della Pietra, eletto tre giorni innanzi dal \npopolo di quella parrocchia. – Vedere PIETRA e \n\n\n\nPIETRINA di San Gimignano.",
    "original_title": "MERIANO (S.), o SAN MARIANO",
    "page": 138,
    "slug": "meriano-s-o-san-mariano",
    "byte_offset": 855998
  },
  {
    "context": "nel Val d’Arno superiore.",
    "title": "MERIANO (CASTEL S.) o S. MARIANO",
    "body": "– Vedere BADIOLA di S. MARIA IN MAMMA.",
    "original_title": "MERIANO (CASTEL S.) o S. MARIANO",
    "page": 139,
    "slug": "meriano-castel-s-o-s-mariano",
    "byte_offset": 857749
  },
  {
    "context": "in Val di Magra.",
    "title": "MERIZZO",
    "body": "– Casale con chiesa \nparrocchiale (S. Michele) nella Comunità di Terrarossa, \ngià in quella di Bagnone, da cui dista circa 3 miglia \ntoscane a settentrione, Giurisdizione parimente di \nBagnone, Diocesi di Pontremoli, una volta di Luni-\nSarzana, Compartimento di Pisa. \nSiede Merizzo su di un poggio alla sinistra del fiume \nMagra, fra il torrente Civiglia, e quello di Corvarola suo \ntributario, entrambi i quali sotto Merizzo si congiungono \nper sboccare in Magra a Terrarossa 3 miglia lungi di là. \nLa villa di Merizzo costituiva uno dei comunelli del ex-\nfeudo di Treschietto, quando nel 1451 fu riunita insieme \ncon il castello di Bagnone al dominio della Repubblica \nFiorentina. – Vedere BAGNONE e CASTIGLION DEL \nTERZIERE. \nLa popolazione di Merizzo riunisce due altre villate \nconosciute sotto i nomignoli di Cortonovo e di Sorba. \nLa parrocchia di S. Michele a Merizzo nel 1833 contava \n244 abitanti.",
    "original_title": "MERIZZO",
    "page": 139,
    "slug": "merizzo",
    "byte_offset": 857858
  },
  {
    "context": "nella Valle dell’Ombrone pistojese.",
    "title": "MERLO SUL VINCIO",
    "body": "– Villa signorile della nobil famiglia patrizia \npistojese Ippoliti. Essa fu edificata circa cent’anni \naddietro sul disegno del pistojese architetto Romualdo \nCilli, e dipinta nell’interno a chiaroscuro da Ippolito \nMatteini, parimente cittadino di Pistoja. \nAlla distanza di circa tre miglia toscane a ponente di \nPistoja questo palazzo campestre del Merlo risiede sopra \nuna deliziosa collinetta circondata da giardini, vigneti ed \noliveti dis posti a terrazze sulla destra della strada regia \nche da Pistoja per Seravallo guida ai bagni di Montecatini, \na Pescia e a Lucca. \nIsolata per ogni lato, la villa di Merlo fa bella mostra di se \nai viandanti che le passano da vicino per cotesta strada \npostale.",
    "original_title": "MERLO SUL VINCIO",
    "page": 139,
    "slug": "merlo-sul-vincio",
    "byte_offset": 858804
  },
  {
    "context": "(Mersae fl.) ",
    "title": "MERSA, MERSE",
    "body": "– Fiume di second’ordine \nfra quelli della Toscana, poiché le sue acque si perdono in \nun fiume maggiore (l’Ombrone senese) dopo aver con giri \ntortuosi solcato profondamente una lunga vallecola, da cui \nle derivò il nome che porta della Mersa. \nHa origine questa fiumana sul fianco orientale dei poggi \ndi Prata a ostro di quello di Montieri, ad una elevatezza \nall’incirca di 900 braccia sopra il livello del mare \nMediterraneo, nel grado 28.° 40’ longitudine e 43° 5’ 5’’ \nlatitudine. Nelle sue prime mosse corre da libeccio a \nscirocco fra i poggi di Montieri e Boccheggiano ricevendo \ni tributi, a destra dal torrente Sievoli che precipita dalle \npendici meridionali del poggio di Montieri, e a sinistra dai \nborri e rivi minori che fluiscono dai fianchi settentrionali \ndei monti di Boccheggiano. Di là per una via sassosa, \naperta fra profonde ripe, la Merse dirigesi sotto \n\nChiusdino, a piè del cui poggio scaturiscono di mezzo al \nsuo letto copiose polle di acqua perenne, in guisa che \ncotesta località porta il nomignolo di Vene della Merse. \nCostà presso la fiumana cambia direzione voltando prima \nda grecale finché presso il diruto tempio della badia di S. \nGalgano sotto Montesiepi accoglie la Feccia. Fatta onusta \ndi acque da quest’ultimo torrente la Merse scorre intorno \nall’ultimo sprone meridionale della Montagnuola di Siena, \nin guisa che dal lato di ostro e poi dalla parte di levante \nlambisce i piedi al poggio della Pentolina per entrare in \nVal di Rosia , dove accoglie il torrente omonimo, e poco \ndopo quello di Serpenna. \nA quest’ultimo confluente la Merse, dopo aver \nserpeggiato per Val di Rosia da libeccio a grecale, e quindi \ndal lato di levante, si piega bruscamente sotto il poggio \nd’Orgia nella direzione da settentrione a ostro scirocco per \npassare sotto il Ponte a Macereto; al di là del quale bagna \na sinistra i piedi ai poggi di Murlo, e alla sua sinistra rode \nquelli del villaggio di Tocchi. – Cammin facendo fra \ncotesta profonda gola, la Merse lascia un miglio al suo \nlevante i Bagni di Petriolo, dove accoglie alla destra il \ntributo del torrente Farma, e finalmente un miglio o poco \npiù in avanti le acque della Merse, giunte sotto il grado \n29.° 1’ 6’’ longitudine, e 43.° 5’ latitudine, si accomunano \ncon quelle dell’Ombrone senese dopo aver percorso un \ngiro tortuosissimo di 50 in 60 miglia toscane quasi sempre \nfra rocce secondarie stratiformi rese per la maggior parte \nsemicristalline da un’azione plutoniana, in mezzo a terreni \nterziarii marini sparsi di profondi depositi di calcarea \nconcrezionata (travertino), e fra banchi frequenti di \nciottoli e di ghiaje conglomerate a guisa di pudinghe.",
    "original_title": "MERSA, MERSE",
    "page": 139,
    "slug": "mersa-merse",
    "byte_offset": 859581
  },
  {
    "context": "nella Valle del Savio in Romagna.",
    "title": "MESCOLINO (MONTE)",
    "body": "– È una montuosità che si alza sul rovescio \ndell’Appennino alla sinistra del fiume Savio nella \nComunità di Bagno, fra questa Terra, che ha a ostro \nlevante mentre la città di Sarsina, le resta a levante e il \nborgo di S. Sofia sono al suo ponente maestro. – Cotesto \nmonte si alza 1656,1 braccia fiorentine sopra il livello del \nmare.",
    "original_title": "MESCOLINO (MONTE)",
    "page": 139,
    "slug": "mescolino-monte",
    "byte_offset": 862326
  },
  {
    "context": "in Val di Magra.",
    "title": "METRA",
    "body": "– Casale che fa parte della \nparrocchia plebana di S. Lorenzo a Vinacciano, ossia di S. \nLorenzo in Tassonara , nella Comunità Giurisdizione e \ncirca 3 miglia toscane a settentrione di Minucciano, \nDiocesi di Luni Sarzana, Ducato di Lucca. \nRisiede Metra sulla foce donde si schiudono per opposta \ndirezione le valli del Serchio e della Magra, però dentro i \nlimiti orientali di quest’ultima e sulla strada comunitativa \nche da Casole guida nella Garfagnana alta, a piè del monte \nTea, né molto lungi dal fiume Aulella che scende dalla \nsovrastante Alpe di Mommio. – Vedere LORENZO \n(PIEVE DI S.) a VINACCIANO e MINUCCIANO \nComunità.",
    "original_title": "METRA",
    "page": 139,
    "slug": "metra",
    "byte_offset": 862731
  },
  {
    "context": "in Val d’Elsa.",
    "title": "METATA",
    "body": "– Casale ch’ebbe chiesa \nparrocchiale da lunga mano annessa a quella di S. \nGaudenzio a Ruballa, altrimenti detta a Bacìo, nel piviere \ndi S. Lazzero a Lucardo, Comunità e circa 3 miglia \n\n\n\ntoscane a settentrione di Certaldo, Giurisdizione di \nCastefiorentino, Diocesi e Compartimento di Firenze. \nIl nome di Metata o Metato , in molti luoghi adoprato per \ndesignare una capanna ad uso di seccatojo di castagne, \npotrebbe anche aver preso origine dalla parola latina \nmetatio, per indicare che in simili località fu stabilita una \nqualche antica livellazione, misura di terreni, o cosa \nsimile. – Vedere RUBALLA in Val d’Elsa.",
    "original_title": "METATA",
    "page": 139,
    "slug": "metata",
    "byte_offset": 863405
  },
  {
    "context": "in Val di Serchio.",
    "title": "METATO",
    "body": "– Borgata sulla sponda \nsinistra del fiume Serchio, la cui chiesa parrocchiale di S. \nCassiano è stata unita all’altra di S. Jacopo a \nCafaggioreggio, nella Comunità Giurisdizione e circa 4 \nmiglia toscane a ponente dei Bagni di S. Giuliano, \nDiocesi e Compartimento di Pis a, dalla cui città è circa 4 \nmiglia toscane a maestro. \nSiede in pianura a ponente della strada comunitativa che \nda Pisa per Metato e Arena arriva sulla sponda sinistra del \nSerchio dirimpetto al paese di Vecchiano. \nIn Metato di Val di Serchio fu celebrato un istrumento \nsotto il dì 11 ottobre 1116, col quale il marchese Rabodo, \nsuccesso alla contessa Matilde nel governo della Toscana, \nvendé per mille soldi d’argento all’opera della primaziale \ndi Pisa il castello col distretto di Bientina, tanto dalla \nparte del poggio, quanto dal lato del padule, il qual \ndistretto quel marchese aveva ottenuto in benefizio \ndall’Imperatore Arrigo IV (MURAT. Ant. M. Aevi T. III). \nIn realtà i contorni di Arena, di Metato, di Cafaggioreggio \ne di altri luoghi sulle due sponde del Serchio sino dai \ntempi longobardici appartenevano alla lista civile della \ncorona longobarda siccome fu avvisato agli Articoli \nCAFAGGIO REGGIO, e ARENA, mentre la Selva Regia \no Paratina, da Migliarino a Montramito e a Viareggio, \nanche nel secolo XI continuò fino ai tempi della contessa \nMatilde ad appartenere al patrimonio dei re d’Italia. – \nVedere MIGLIARINO, SCHIAVA, VIAREGGIO. \nLa chiesa infatti di Cafaggioreggio fino dal 1051 fu \nconfermata dall’Imperatore Arrigo III alla badia di S. \nAntimo in Val d’Orcia; dico confermata, giacchè la \nprenominata badia molto innanzi a quell’età possedeva \nbeni in cotesti contorni di Cafaggioreggio e di Metato. \nPuò vederne ognuno la prova nei diplomi del 1 luglio 933, \ne 26 marzo 941, concessi dai re Ugo e Lottario ai canonici \ndella cattedrale di Lucca, quando le donarono a titolo di \nfeudo la tenuta di Massarosa con tutti i predj e case a \nquella corte appartenenti. Fra i diversi predj furono ivi \nindicati due campi in Metato, uno dei quali continuava da \nun lato col fiume Serchio, e dall’altro lato con la terra di \nS. Antimo , cioè coi beni della chiesa di Cafaggioreggio \ndella badia di S. Antimo in Val d’Orcia. La chiesa \nparrocchiale di S. Jacopo a Cafaggioreggio trovavasi unita \nfino dal secolo XIV, a questa di S. Cassiano a Metato \ncolla quale formò un sol corpo di popolazione e comunità. \n– Questa nel 1551 non contava più che 80 abitanti, nel \n1745 ne noverava 172, e nel 1833 era aumentata a 415 \nabitanti. Vedere CAFAGGIO REGGIO.",
    "original_title": "METATO",
    "page": 140,
    "slug": "metato",
    "byte_offset": 864073
  },
  {
    "context": "",
    "title": "MEUGNANO",
    "body": "– Vedere MEOGNANO.",
    "original_title": "MEUGNANO",
    "page": 140,
    "slug": "meugnano",
    "byte_offset": 866705
  },
  {
    "context": "in Val di Sieve.",
    "title": "MEZZALLA",
    "body": "– Casale il cui popolo nel \n1385 fu unito a quello di Mercojano, nel piviere di S. \nAgata, Comunità Giurisdizione e circa 4 miglia a \nsettentrione maestro di Scarperia, Diocesi e \nCompartimento di Firenze. \nLa Repubblica Fiorentina dopo aver nel 29 aprile 1306 \ndeliberato la costruzione di due terre, una nel Mugello, \n(Scarperia) l’altra di là dall’Alpi (Firenzuola) con privilegi \ned esenzioni; in altra provvisione del 18 luglio del detto \nanno ordinò, che nella terra da edificarsi nelle parti del \nMugello nel luogo detto Scarperia vi si mandassero ad \nabitare gli uomini del vicariato di Mugello, fra i quali \npopoli si annoverano quelli di S. Benedetto di Mezzalla, di \nS. Maria di Mercojano. – Vedere MARCOJANO e \nSCARPERIA.",
    "original_title": "MEZZALLA",
    "page": 140,
    "slug": "mezzalla",
    "byte_offset": 866742
  },
  {
    "context": "(MEDIANA).",
    "title": "MEZZANA",
    "body": "– Varii casali in Toscana e \nfuori di essa portano il vocabolo di Mezzana, Mezzule, \nequivalente a Isolotto restato in mezzo a qualche fiume, \nsebbene ora riunito al continente.",
    "original_title": "MEZZANA",
    "page": 140,
    "slug": "mezzana",
    "byte_offset": 867518
  },
  {
    "context": "",
    "title": "MEZZANA nel Val d’Arno pisano",
    "body": "– Borgo con chiesa \nparrocchiale (S. Maria Assunta) nel piviere di Caprona, \nComunità Giurisdizione e 5 miglia toscane a scirocco \nde’Bagni a S. Giuliano, Diocesi e Compartimento di Pisa, \ndalla quale città questa borgata è circa 4 miglia toscane a \nlevante. \nGiace sulla ripa destra dell’Arno, nel quadrivio che \nformano la strada provinciale di Piemonte lungo la ripa \ndestra dell’Arno, e la strada comunitativa rotabile che \nstaccasi a Riglione della R. postale fiorentina e \nattraversando l’Arno davanti a Mezzana, al di là della \nstessa borgata la strada si dirama nelle direzioni di \nAgnano e di Calci. \nMolti istrumenti pisani del secolo XI e successivi \nrammentano la borgata e la sua chiesa di Mezzana. I più si \ntrovano fra le carte dei Camaldolesi di S. Michele in \nBorgo di Pisa, i quali costà avevano una cappella sotto il \ntitolo di S. Giovanni, a benefizio della quale furono fatte \nvarie donazioni di beni di suolo sotto gli anni 1080 (18 e \n31 marzo) 1084 (28 agosto) da Ugo figlio di altro Ugo e \nda Imelda sua moglie e figlia del fu Tebaldo di Pisa. – \nAnche donna Willa moglie di Bruno e figlia del fu \nCunizio, stando nel luogo di Mezzana, donò al Monastero \ndi S. Michele in Borgo la sua porzione di un terreno posto \nnei confini di Mezzana, in luogo detto Scandicci. \nDistrutta che fu la cappella di S. Giovanni a Mezzana, \nl’abate di S. Michele in Borgo nel principio del secolo XII \nfondò la chiesa di S. Jacopo a Colignola presso Mezzana e \nnel piviere medesimo di Caprona, ora di Campo. – Vedere \nCOLIGNOLA nel Val d’Arno pisano. \nLa parrocchia di S. Maria Assunta a Mezzana nel 1833 \ncontava 471 abitanti.",
    "original_title": "MEZZANA nel Val d’Arno pisano",
    "page": 140,
    "slug": "mezzana-nel-val-d-arno-pisano",
    "byte_offset": 867722
  },
  {
    "context": "(Mediana)",
    "title": "MEZZANA nella Valle del Bisenzio",
    "body": "– \nContrada, da cui prende il nome la chiesa parrocchiale di \nS. Pietro presso una borgata con fattoria omonima nel \npiviere di Colonica, Comunità Giurisdizione e circa 2 \nmiglia toscane a scirocco di Prato, Diocesi di Pistoja, \nCompartimento di Firenze. \nQuesta Mezzana, che fu una delle antiche 45 ville, o \npopoli del contado di Prato, risiede in pianura alla destra \ndel fiume Bisenzio, lungo la strada regia pistojese. \nÈ dubbio per me, se a questo luogo di Mezzana, o all’altro \nomonimo della comunità di Carmignano, entrambi \ndell’antico contado pistojese, debbasi applicare una \npergamena del 9 aprile 766 relativa a una donazione di \nbeni lasciati alla chiesa di S. Maria a Piunte (al ponte \nsull’Ombrone) da Winifrido fondatore di quella cappella, \nallorché egli fra le altre cose donò una casa massarizia, o \ndir si voglia podere in loco Cinquantula ad Mediana con \ntutte le sue appartenenze. – Vedere ASSUNTA (S. \nMARIA) di porta al borgo di Pistoja, GELLO o AGELLO \nnel Pian di Pistoja, e CAFAGGIO di Prato. \nPorta il nome di Mezzana una fattoria compresa quasi \ntutta nello stesso popolo che il capitolo della basilica \nambrogiana di S. Lorenzo a Firenze acquistò in gran parte \nnel 1785 dall’arcispedale di S. Maria Nuova, cui allora \napparteneva. \nLa parrocchia di S. Pietro a Mezzana nel 1833 annoverava \n792 abitanti.",
    "original_title": "MEZZANA (Mediana) nella Valle del Bisenzio.",
    "page": 140,
    "slug": "mezzana-nella-valle-del-bisenzio",
    "byte_offset": 869421
  },
  {
    "context": "",
    "title": "MEZZANA in Val d’Ema",
    "body": "– Casale con chiesa \nparrocchiale (S. Giusto a Mezzana, altrimenti detto a \nEma), cui è annesso il popolo di S. Maria a Carpineta, nel \npiviere dell’Impruneta, Comunità Giurisdizione, e circa \ndue miglia toscane a levante del Galluzzo, Diocesi e \nCompartimento di Firenze. \nSiede in poggio alla sinistra dell’Ema presso un rivo, già \ndetto ad Maetianam, che alcuni supposero un predio della \nfamiglia Maetia. – Le terre poste su questo rivo insieme a \nquelle di Pian di Mandria sull’Ema sino dal marzo 1083 \nfurono date ad enfiteusi dal nobile Ranieri del fu Ranieri e \nda donna Ermengarda di lui madre, per contratto rogato \ndentro il loro castello di Montebuoni. – (ARCH. DIPL. \nFIOR. Carte di Montescalari in S. Vigilio di Siena). – \nVedere EMA (S. GIUSTO A), ossia a MEZZANA.",
    "original_title": "MEZZANA in Val d’Ema",
    "page": 141,
    "slug": "mezzana-in-val-d-ema",
    "byte_offset": 870829
  },
  {
    "context": "",
    "title": "MEZZANA in Val di Magra",
    "body": "– Villa nel popolo di S. \nMichele a Tenerano, Compartimento Giurisdizione e circa \n6 miglia toscane a ostro di Fivizzano, Diocesi di \nPontremoli, già di Luni Sarzana, Compartimento di Pisa. \nDi questa villa, situata sulle spalle del Monte Sagro \nnell’Alpe Apuana, alla sinistra del torrente Lucido di \nVinca, trovo fatta menzione in un istrumento del 13 \nsettembre 1291, rogato nel castello d’Arcola; mercé cui \nBeatrice vedova d’Oradino da Mezzana, come tutrice di \nTommasino suo figlio, vendé a Gervasio del fu Piacentino \ndi Albiano per prezzo di soldi 50 il censo annuo che \nquegli doveva pagargli, consistente in una minella di \ngrano. –(ARCH. DIPL. FIOR. Carte della Primaziale di \nPisa)",
    "original_title": "MEZZANA in Val di Magra",
    "page": 141,
    "slug": "mezzana-in-val-di-magra",
    "byte_offset": 871655
  },
  {
    "context": "",
    "title": "MEZZANA in Val d’Ombrone pistojese",
    "body": "– Casale con \nchiesa parrocchiale (SS. Stefano e Cristina) nel piviere \nComunità Giurisdizione e circa un miglio toscano a ostro \ndi Carmignano, Diocesi di Pistoja, Compartimento di \nFirenze. \n\nRisiede sul fianco orientale del Monte Albano lungo la via \nche da Carmignano sale sul fastigio del monte predetto a \nS. Giusto, donde discende a Vinci nel Val d’Arno \nsuperiore. \nAll’Articolo MEZZANA di Prato dissi essere dubbio, se a \nquest’altra Mezzana della giurisdizione di Pistoja volesse \nriferire un istrumento dell’anno 767. – Checché ne sia, la \nchiesa di S. Cristina a Mezzana è qualificata rettoria nel \nsinodo pistojese dell’anno 1313. Essa però fino da \nquell’età era padronato della potente famiglia Lazzeri \nconsorte di quella de’Cancellieri di Pistoja. Tale lo \ndimostra fra gli altri un istrumento del 7 novembre 1385 \nfatto nella chiesa suddetta, col quale i parrocchiani di S. \nCristina a Mezzana del piviere di Carmignano della \ndiocesi pistojese asserirono unanimi, che il padronato di \ndetta chiesa ab immemorabili spettava ad Ottaviano, a \nDolfo, e ad altri della famiglia Lazzeri di Pistoja. – \n(ARCH. DIPL. FIOR. Carte dell’Opera di S. Jacopo di \nPistoja). \nLa parrocchia di S. Cristina a Mezzana nel 1833 contava \n426 abitanti.",
    "original_title": "MEZZANA in Val d’Ombrone pistojese",
    "page": 141,
    "slug": "mezzana-in-val-d-ombrone-pistojese",
    "byte_offset": 872392
  },
  {
    "context": "già AL MEZZANO.",
    "title": "MEZZANO",
    "body": "– Vedere AL MEZZANO nel Val d’Arno pisano.",
    "original_title": "MEZZANO",
    "page": 141,
    "slug": "mezzano",
    "byte_offset": 873712
  },
  {
    "context": "",
    "title": "MEZZANO (COLLE)",
    "body": "– Vedere COLLE MEZZANO, o COL MEZZANO.",
    "original_title": "MEZZANO (COLLE)",
    "page": 141,
    "slug": "mezzano-colle",
    "byte_offset": 873791
  },
  {
    "context": "nel Val d’Arno sopra Firenze.",
    "title": "MEZZANO (S.)",
    "body": "– Villa \nsignorile del marchese Panciatichi, già Ximenes, nel \npopolo di S. Salvatore al Leccio, Comunità Giurisdizione \ne circa 3 miglia toscane a ponente di Reggello, Diocesi di \nFiesole, Compartimento di Firenze. \nSiede la villa di San Mezzano sopra un elevato colle alla \nsinistra del torrente e dirimpetto al Ponte del Leccio, non \nmolto discosta dalla nuova strada postale aretina che gli \nscorre dal lato di ostro. \nPorta egualmente il nome di San Mezzano una vasta \ntenuta della stessa famiglia, la quale abbraccia intorno a \n7000 stiora di terreno lavorativo, boscato e a pastura con \n26 o più poderi, e una cascina. La tenuta è posta fra le \nsorgenti del torrente Chiesimone e quelle del Vicano di S. \nEllero , sulla pendice meridionale del monte di \nVallombrosa. \nQuesti poderi con la cascina di San Mezzano \nappartenevano a Bindo Altoviti padre di Antonio \narcivescovo di Firenze; ma allorché Bindo per opinione \npolitica fu dichiarato ribelle di Cosimo I, gli vennero \nconfiscati tutti i suoi beni, fra i quali la vasta possessione \ndi San Mezzano. \nLa tenuta medesima con altre sostanze tolte all’Altoviti \nfurono i regalate dal duca Cosimo a Giovan Jacopo \nde’Medici marchese di Marignano, generale dell’esercito \ndel duca di Firenze, e ciò in ricompensa della sua valorosa \ncampagna contro i Sanesi. \nQualche anno dopo il marchese di Marignano, volendo far \nritorno a Milano sua patria, vendé quanto aveva avuto da \nCosimo I, compresa la tenuta Altoviti di San Mezzano, la \nquale fu acquistata (ERRATA: dal marchese Bastiano di \n\n\n\nTommaso) dal cav. Ferdinando di Odoardo Ximenes \n(ERRATA: di Lisbona) di Aragona: dai di cui ultimi \ndiscendenti è passata per eredità nei marchesi Panciatichi \ndi Firenze, attuali possessori della medesima. \nNel 1558, cioè tre anni dopo il sequestro fiscale di San \nMezzano i monaci della badia di Vallombrosa mossero \nlite contro il fisco ducale per delle ragioni, che \nprotestarono di avere sopra la tenuta di San Mezzano, e \nciò a titolo non tanto di compra, quanto di permuta fatta \nnegli anni 1487 e 1488 con Filippozzo e Tommaso \nGualtierotti antichi padroni di cotesto latifondo. \nInfatti monaci di Vallombrosa ottennero in prima istanza \nsentenza favorevole, la quale però fu revocata dalla ruota \nfiorentina nel dì 18 settembre del 1590.",
    "original_title": "MEZZANO (S.)",
    "page": 141,
    "slug": "mezzano-s",
    "byte_offset": 873855
  },
  {
    "context": "",
    "title": "MEZZANO (MONTE)",
    "body": "– Vedere MONTE MEZZANO del Casentino, e MONTE MENSANO di Val di Pesa.",
    "original_title": "MEZZANO (MONTE)",
    "page": 142,
    "slug": "mezzano-monte",
    "byte_offset": 876222
  },
  {
    "context": "in Val d’Ema.",
    "title": "MEZZO MONTE",
    "body": "– Villa signorile con \ntenuta omonima nel popolo di S. Pietro in Jerusalem, \nvolgarmente detto a S. Gersolè, nel piviere \ndell’Impruneta, Comunità Giurisdizione e circa 3 miglia \ntoscane a scirocco del Galluzzo, Diocesi e Compartimento \ndi Firenze. \nSiede sulla schiena dei poggi che separano il valloncello \ndell’Ema da quello della Greve, attorniato da una ricca e \nben ordinata coltura di vigne e di olivi di proprietà della \ncasa principesca Corsini di Firenze. Vedere GERSOLÈ \n(S.)",
    "original_title": "MEZZO MONTE",
    "page": 142,
    "slug": "mezzo-monte",
    "byte_offset": 876317
  },
  {
    "context": "",
    "title": "MEZZO PIANO",
    "body": "– Vedere DOGAJA e MEZZO PIANO nel Val d’Arno inferiore.",
    "original_title": "MEZZO PIANO",
    "page": 142,
    "slug": "mezzo-piano",
    "byte_offset": 876847
  },
  {
    "context": "",
    "title": "MEZZO (PIAN DI)",
    "body": "– Vedere PIAN DI MEZZO.",
    "original_title": "MEZZO (PIAN DI)",
    "page": 142,
    "slug": "mezzo-pian-di",
    "byte_offset": 876926
  },
  {
    "context": "nel Val d’Arno superiore.",
    "title": "MEZZULE",
    "body": "– Vedere ISOLE DEL MEZZULE.",
    "original_title": "MEZZULE",
    "page": 142,
    "slug": "mezzule",
    "byte_offset": 876974
  },
  {
    "context": "in Val di Greve.",
    "title": "MEZZUOLA o MEZZOLA",
    "body": "– Vedere \nMONTE FICALLE , o MONTE FIORALLI.",
    "original_title": "MEZZUOLA o MEZZOLA",
    "page": 142,
    "slug": "mezzuola-o-mezzola",
    "byte_offset": 877046
  },
  {
    "context": "nella vallecola del Tra mazzo.",
    "title": "MIANO DI MODIGLIANA",
    "body": "– Piccolo casale con chiesa parrocchiale (S. \nLorenzo) nel piviere Comunità Giurisdizione e circa 2 \nmiglia a scirocco di Modigliana, Diocesi di Faenza, \nCompartimento di Firenze. \nSiede sul fianco occidentale del monte del Trebbio sulla \nstrada provinciale che da Modigliana si dirige nella Valle \ndel Montone per sboccare in quella regia fra la Rocca S. \nCasciano e Dovadola. \nLa parrocchia di S. Lorenzo in Miano nel 1551 contava \n66 persone; nel 1745 ne aveva 33; e nel 1833 noverava 50 \nabitanti.",
    "original_title": "MIANO DI MODIGLIANA",
    "page": 142,
    "slug": "miano-di-modigliana",
    "byte_offset": 877134
  },
  {
    "context": "nella Valle dell’Ombrone pistojese.",
    "title": "MIANO",
    "body": "– Vedere \nGERMINAJA (S. NICCOLO’ a).",
    "original_title": "MIANO",
    "page": 142,
    "slug": "miano",
    "byte_offset": 877697
  },
  {
    "context": "(Mitianum)",
    "title": "MICCIANO in Val di Cecina",
    "body": "– Castelletto \ncon pieve antica (S. Michele) nella Comunità \nGiurisdizione e circa 5 miglia toscane a ponente delle \nPomarance, Diocesi di Volterra, Compartimento di Pisa. \nÈ posto sulla cima di un poggio di gabbro, alla cui base \norientale scorre il torrente Ladio tributario della Trossa, la \nqual fiumana passa a settentrione di Micciano. \nLe memorie più remote che io conosca di questo luogo \nnon sono più antiche del secolo XI, dovendo partire da un \nprivilegio imperiale del 1014, col quale l’Imperatore \nArrigo I concesse alla badia e monaci di S. Pietro a \nMonteverdi, fra gli altri castelli, chiese e possessioni, \nanche Micciano con la sua corte e beni annessi. – La qual \ninvestitura nel secolo XII fu convalidata da una bolla del \nPontefice Alessandro III spedita a favore della badia \npreaccennata (anno 1176). \nIn virtù pertanto della suddetta donazione imperiale Guido \ndel fu Ansaldo, per atto rogato i 30 dicembre del 1128 \nnella chiesa di S. Andrea nel castello di Monteverdi, \nrifiutò in mano di Tebaldo abate del monastero di S. \nPietro a Palazzuolo i feudi o livelli che quella badia \npossedeva nel castello e corte di Monteverdi, nel castello e \ncorte di Canneto, nelle corti della Sassa , di Micciano, di \nMonterotondo , ecc. – (ARCH. DIPL. FIOR. Carte della \nComunità di Volterra.) \nAnche Arrigo VI con diploma spedito da San Miniato lì \n28 agosto 1186 concedè a Ildebrando Pannocchieschi \nvescovo di Volterra tutto ciò che per antichi o nuovi \nacquisti egli possedeva nel territorio della sua diocesi, fra i \nquali si nomina anche cotesto castello di Micciano. \nContuttociò la giurisdizione civile del paese in discorso \npassò ben presto sotto la potestà del Comune di Volterra, \ncui gli uomini di Micciano giuravano obbedienza fino dal \n17 febbrajo 1203. Quindi cinque anni dopo (27 agosto \n1208) ebbe luogo una formale cessione, allorché l’abate di \nMonteverdi rinunziò in mano dei consoli di Volterra tutta \nla giurisdizione che aveva il suo monastero sulle castella \ndi Canneto, della Leccia, di Querceto, di Micciano, \nLibbiano , Monterotondo ec. (CECINA, Notizie storiche di \nVolterra). \nNel dicembre 1254, e di nuovo nel luglio del 1256, gli \nuomini del castel di Micciano al pari degli altri abitanti del \ncontado volterrano giurarono di osservare il divieto di \ntrasportare le loro granaglie fuori del distretto di Volterra. \n– Nella lira imposta nel 1288 ai diversi comunelli del \ncontado volterrano, questo di Micciano fu tassato in lire \n5400 all’anno. \nAnche negli statuti di Volterra, redatti nel 1411, si trova il \ncastello di Micciano registrato tra quelli nei quali rendeva \ngiustizia un giusdicente civile eletto dal magistrato civico \ndi Volterra. \nNel catalogo delle chiesa della diocesi volterrana redatto \nnel 1356, la pieve di Micciano è designata matrice di \ncinque cure succursali, oltre due spedali, nel modo che \nappresso: 1. pieve di Micciano (S. Michele esistente; 2. \nchiesa di Roveta (soppressa); 3. altra chiesa di Micciano \n(annessa alla pieve); 4. S. Ermete di Collina (distrutta); 5. \n(SS. Simone e Giuda a Libbiano (fatta battesimale); 6.S. \n\n\n\nBartolommeo a Monte Gemoli (attualmente pieve); 7. \nchiesa di Celli (distrutta); 8. spedale di Libbiano \n(soppresso); 9. spedale di Micciano (soppresso). \nLa pieve di S. Michele a Micciano nell’anno 1551 \nnoverava 115 abitanti; nel 1745 ne contava 204, e nel \n1833 faceva 245 abitanti.",
    "original_title": "MICCIANO (Mitianum) in Val di Cecina.",
    "page": 142,
    "slug": "micciano-in-val-di-cecina",
    "byte_offset": 877787
  },
  {
    "context": "",
    "title": "MICCIANO in Val Tiberina",
    "body": "– Casale con chiesa plebana \n(S. Maria) antica matrice della Terra di Anghiari, nella cui \nComunità e Giurisdizione è compresa, circa un miglio \ntoscano al suo settentrione, Diocesi e Compartimento di \nArezzo. \nÈ posta sulla strada comunitativa che da Anghiari guida a \nCaprese, nel fianco orientale dei colli che prolungansi da \nAnghiari verso i Monti Rognosi, fra la fiumana Sovara ed \nil Tevere. \nEra la pieve di Micciano sino dal secolo XI giuspadronato \ndei conti Montedoglio e di Galbino; uno dei quali, \nBernardo chiamato Sidonia , figlio di Ranieri da Galbino, \ncon istrumento del 13 novembre 1083, acquistò dal suo \nfratello Alberto per il prezzo di lire 300 la porzione del \npadronato che gli si apparteneva sul castello d’Anghiari, \nsulla pieve di S. Maria a Micciano, sulle corti di Viajo, \n(Vivajo) d’Albiano, di S. Croce, del Castel Gilione, del \nCastello di Caprese, del Monastero di S. Maria a Deciano \necc. ecc. \nAll’Articolo ANGHIARI dissi, in qual modo dopo il 1104 \nil giuspadronato di questa pieve di Micciano passò negli \neremiti di Camaldoli, venuti al Monastero di S. \nBartolommeo, ch’essi edificarono in Anghiari. Ai quali \neremiti per disposizione di Bernardino Sidonia furono \nassoggettati, oltre il castello e uomini d’Anghiari, anche \nquelli della pieve di Micciano e di altre chiese, corti e \ncastella acquistate dal fratello, o pervenutegli per cause di \neredità. \nNel mese di maggio del 1105 si adunarono nella pieve di \nMicciano i nobili Ildebrandino di Orlando, e Ugo suo \nfiglio de’conti di Montedoglio con altri magnati di quella \nconsorteria; i quali alla presenza di varj giudici rifiutarono \nnelle mani di Martino superiore di Camaldoli e della \nchiesa di S. Bartolommeo di Anghiari tutte le terre, \nchiese, castelli, uomini e servitù che possedeva \nBernardino Sidonia. Per il qual rifiuto quei nobili \nriceverono nell’atto medesimo del priore de’Camaldolesi \ne da Imildina vedova del defunto Bernardino Sidonia \nl’investitura piena di alcune terre appartenenti in parte ai \ncessionarj. \nLa stessa cessione nel settembre del 1136, con breve di \nMauro vescovo di Arezzo, fu confermata ad Azzone \npriore del S. Eremo di Camaldoli, compresa la pieve di S. \nMaria a Micciano con le sue pertinenze, nel modo come \nfu donata ai Camaldolesi da Bernardino Sidonia, \ncompreso ciò che possedeva in Montedoglio , e in Vivajo . \n(ANNAL. CAMALD. T. III.) \nMa cotesta padronanza dei priori di Camaldoli e per essi \ndegli abati di S. Bartolommeo di Anghiari, sopra la pieve \ndi Micciano e le cappelle succursali di Vivajo, ecc. fu \nfrequenti volte occasione di lite tra i vescovi di Arezzo e i \nsuperiori dell’Eremo di Camaldoli; dondechè per \nconvenzione fatta il dì primo di aprile del 1169 fra \nGirolamo vescovo aretino e il priore de’Camaldolensi fu \n\nstabilito, che i cappellani della pieve di S. Maria a \nMicciano di consenso del priore di Camaldoli dovessero \neleggere il pievano, e il nuovo eletto; e se questi non era \nconverso, o terziario Camaldolense, fosse tenuto a \ncostituirsi tale; e quindi dal priore veniva presentato al \nvescovo di Arezzo per averne l’investitura con giurare al \nmedesimo obbedienza nello spirituale, siccome doveva \nprestarla al priore di Camaldoli nel temporale. \nCiononostante nel 1207 insorsero nuove controversie fra \nGregorio vescovo aretino e Guidone priore del S. Eremo a \ncagione delle chiese di Micciano, Mogiona, Agna, ecc.; i \nrettori delle quali, essendo ligj del priore di Camaldoli, \nfurono scomunicati dal gerarca aretino. – Anche nel 1215 \nvenne fulminato un simile interdetto da Martino \nsuccessore del vescovo Gregorio contro i rettori delle \nchiese soprannominate. \nA estinguere cotesto malumore e sanare l’interdetto contro \nil pievano di Micciano, e gli altri rettori fu compromesso \nnegli arbitri che si nominarono di concerto delle parti; i \nquali a dì 21 aprile del 1221 pronunziarono un lodo sopra \ni controversi diritti del pievano di Micciano, e dei parrochi \ndella chiesa di S. Giovanni d’ Anghiari, di quella di \nCastiglione in Montedoglio, e della cappella di Vivajo, \nsentenziando: che i detti rettori dovessero corrispondere ai \nvescovi di Arezzo i tributi del sinodo, della parata , del \ncapitolo, e le collette generali che dalla corte di Roma \nvenissero ordinate. – A corroborare ai Camaldolensi la \ncollazione e il padronato della pieve di Micciano \ngiovarono in seguito le bolle pontificie d’Innocenzo III, \nconfermate da Innocenzo IV nel 29 novembre 1252, da \nAlessandro IV nel 23 luglio 1258, e finalmente \ndall’Imperatore Carlo IV con diploma del 16 marzo 1355. \n(ANNA L. CAMALD. T. IV e V.) \nNel dì 9 marzo 1243 alcuni nobili della consorteria di \nMontauto, stando nella chiesa di Micciano alla presenza di \nMercato pievano della medesima e di due sacerdoti, \npromisero a Guidone priore di Camaldoli di osservare \nquanto era stato dallo stesso priore ordinato, di \nriconoscere cioè per feudatarj sulla metà del castello di \nCastiglione e sua curia (di Montedoglio), i nobili Alberto, \nMatteo e un altro Alberto di Galbino da Montauto. (loc. \ncit.) \nDopo la famosa giornata di Montaperti anche la chiesa di \nMicciano, sembra che ne risentisse un tristo effetto, \nessendochè essa, per cagione probabilmente di partito, fu \nmessa a fiamma e fuoco. Al quale incendio appella un \nbreve emanato nel principio dell’anno 1261 dal Pontefice \nAlessandro IV, quando decretò, che la pieve di Micciano \nsi riedificasse a spese del Comune di Arezzo. (loc. cit.) \nEssa però era restaurata nel 1266, tostochè nel dì 8 \nmaggio di quell’anno il pievano Mercato accolse ivi come \npatrono della chiesa medesima don Angelo priore di \nCamaldoli, allorché questi ricevé il giuramento di fedeltà \ndagli uomini di Castiglion di Fatalbecco. Un simile atto di \nfedeltà ripeterono nel 20 luglio successivo gli uomini della \npieve di Micciano, e quelli di Castiglion di Fatalbecco , \nrecatisi a tal uopo in Arezzo alla presenza di Tarlato da \nPietramala capitano del popolo e del Comune, nel palazzo \nAlbergotti, dove quell’ufiziale abitava (loc. cit.). \nFinalmente nel 1266 il vecchio pievano Mercato , avendo \nricusato di riconoscere in suo superiore il Cardinale \nOttaviano degli Ubaldini, stato eletto priore di Camaldoli \n\n\n\ncontro le costituzioni dell’Ordine, se ne appellò al \nPontefice. (loc. cit.) \nNel secolo susseguente Boso degli Ubertini vescovo di \nArezzo tentò di riacquistare i suoi diritti sulla chiesa di \nMicciano, tostochè nel 1341 egli nominò il nuovo \npievano, comecchè l’abate di Anghiari non tralasciasse di \nprotestare sulla nullità di siffatta elezione. \nQual esito prendesse tale controversia io l’ignoro; \nsolamente mi sembra di travedere che, col progredire del \ntempo, i conti di Montedoglio rientrassero nel perduto \ndiritto di giuspadronato della pieve di S. Maria a \nMicciano; avvegnachè dopo la metà del secolo XV, la \nstirpe di quei conti essendosi residuata in femmine, queste \nle portarono nelle famiglie dei loro mariti, cioè, negli \nSchianteschi di Sansepolcro, e nei Lotteringhi della Stufa \ndi Firenze, i quali ultimi conservano tuttora il \ngiuspadronato della pieve di Micciano. \nBenedetto Varchi (ERRATA : nel libro XI) nel libro XV \ndella storia fiorentina ci ha tramandato il nome di quel \npievano di Micciano, Raffaello Guglielmini, che nei primi \nanni del governo di Cosimo de’Medici non solamente \naccettò volentieri e alloggiò un giorno nella sua canonica \nFilippo figlio di Baccio Valori commissario de’fuorisciti \ncon il suo cancelliere Ser Mariotto di Ser Luca \nd’Anghiari, ma gli promise dal canto suo di far dar la \nvolta ad Anghiari, tosto che essi avessero avuto dalla loro \nil Borgo. – Lo stesso autore a proposito della pieve di \nMicciano aggiunse: essere opinione di molti che costà \nfusse la magnificentissima villa di Plinio Nipote descritta \nleggiadramente da lui in una delle sue epistole. \nE poiché altri scrittori hanno creduto di situare la villa di \nPlinio, chi nelle vicinanze di BORGO SAN SEPOLCRO, \ne chi in CITTA’ DI CASTELLO (il Tiferno Tiberino), a \nme sembra che nessuno di questi luoghi della Valle del \nTevere si addica la descrizione corografica, fisica e \ngeoponica della regione in cui la villa di Plinio Nipote \nrisiedeva. – Imperocchè, per rapporto alla forma della \ncontrada: immagina, dice Plinio all’amico Apollinare, \n(Lib. V. Epist. 6.) un qualche immenso anfiteatro, quale \npuò solamente idearsi in natura. “ Coelum est hyeme \nfrigidum et gelidum, myrtos, oleas, quaeque alia estivo \ntepore laetantur, aspernatur, ac repuìt…. Regionis forma \npulcherrima. Imaginare amphiteatrum aliquod imensum \net quale sola rerum natura possit effingere. Lata et diffusa \nplanities montibus cingitur. Montes summa sui parte \nprocera nemora et antiqua habent. Frequens ibi et varia \nvenatio: inde caeduae silvae cum ipso monte descendunt; \nhas inter pingues terrenique, colles, neque enim (nota o \nlettore) facile unquam saxum, etiam si quaeratur occurrit, \nplanissimis campis fertilitate non cedunt, opimamqque, \nmessem, serius tantum, sed non minus percoquunt. Sub \nhis per latus omne vinae porriguntur; unamque faciem \nlonge lateque conexunt; quarum a fine, imoque quasi \nmargine arbusta nascuntur. Prata inde, campique. Campi \nquos non nisi ingentes boves, et fortissima aratra \nperfringunt; tantis glebis tenacissimum solum, cum \nprimum prosecatur, assurgit, ut non demum sulco \nperdometur. Prata florida, et gemmea; trifolium, aliasque \nherbans teneras semper et melles, et quasi novas alunt. \nCuncta enim perennibus rivis nutriuntur. Sed ubi aquae \nplurimum, PALUS NULLA; quia devexa terra, quidquid \nliquoris accepit, nec absorbuit, effundit in Tiberim. \n\nMedios ille agros secat, navium patiens, omnesque fruges \ndevehit in Urbem hyeme dumtaxat et vere; aestate \nsubmittitur, immensique fluminis nomen arenti alveo \ndeserit; authumno resumit…… Villa in colle imo sita \nprospicit quasi ex summo, ita leviter et sensim clivo \nfallente consurgit, ut cum ascendere te non putes, sentias \nascendisse: A TERGO APENNINUM, SED LONGIUS \nHABET….Magna sui parte meridiem spectant, etc. etc. \nChi ha visitato la Valle Tiberina superiore, e specialmente \nquella fra ANGHIARI, il BORGO e CITTA’ DI \nCASTELLO, non troverà certamente alcun punto di \nappoggio per credere che esistesse in questi luoghi il colle \ncretoso sopra il quale sedeva villa Pliniana, costà dove la \nvalle, anziché essere immensa e lontana dall’Appennino, \nsi mostra angusta e racchiusa fra due altissimi contrafforti, \nl’Alpe della Luna e l’Alta di Sant’Egidio, costà dove il \nsuolo è formato di duro macigno, dove perfino il terreno \ndi alluvione dell’Angusta pianura è profondamente \ncoperto da ciottoli, anziché da argilla tenace; costà dove il \nTevere non è navigabile in alcuna stagione dell’anno, \nsiccome lo era nella valle in mezzo alla quale sedeva \nsopra dolce collina la villa di Plinio. – A volere pertanto \nrintracciare la regione corografica e fisica, in mezzo alla \nquale Plinio Nipote aveva edificato una magnifica villa, \ntengo opinione che si debba cercare al di sotto piuttosto \nche al di sopra di CITTA’ DI CASTELLO, dal lato però \ndella TOSCANA antica, vale a dire alla destra del Tevere, \nlà dove questo fiume nell’inverno e nella primavera era ed \nè tuttora in qualche modo navigabile. \nChe i predj di Plinio nipote fossero dentro gli antichi \nconfini della TOSCANA, innanzi da arrivare a ROMA e a \nTIFERNO, lo dichiarò lo stesso autore nella epistola \nprima del libro IV, allorché annunziava (ERRATA: al \nsuocero) al prosuocero l’imminente sua partenza per \nTIFERNO, dove recavasi a dedicare un tempio da esso \nedificato in riconoscenza a quel popolo che fino da \nfanciullo lo aveva eletto in suo patrono. \nMa per tornare a MICCIANO dirò, che la chiesa è nuda di \nornati, però decente, e divisa in tre navate con sette arcate \nper parte a sesto tondo, le quali posano sopra pilastri di \npietrame, che sorreggono la tettoja a cavalletti. Essa fu \nrestaurata dai suoi pievani nel secolo XVII, senza che \nrestasse alterata sensibilmente l’architettura, la quale si \nrichiama al secolo XIII. Attualmente ne è pievano il \nzelante ed esemplare sacerdote Biagio Lapini, che senza \nconoscere lo scrivente lo accolse cordialissimamente ad \nospizio nella sera del 13 ottobre 1832. \nDal catalogo delle chiese della diocesi aretina compilato \nnel 1275 risulta, che la pieve di Santa Maria a \nMICCIANO aveva allora sotto di sé le seguenti cinque \nsuffraganee; 1. San Paterniano al VIVAJO, o VIAJO \n(esistente); 2. San Leone in PIAN D’ANGHIARI \n(esistente); 3. San Donato a TUBBIANO (esistente); 4. S. \nCrescentino (lo ignoro); 5. S. Stefano nel PIAN \nD’ANGHIARI (riunita a San Girolamo). \nSulla fine però del secolo XIV il piviere di MICCIANO \nabbracciava sotto la sua giurisdizione una più estesa \ncontrada, nella quale si trovavano le appresso chiese; 1. S. \nMartino di COLLE (a MONTEDOGLIO); 21. S. Angelo \ndi MONTEDOGLIO; 3. San Donato a TUBIANO; 4. San \nGirolamo (nel PIAN D’ANGHAIRI); 5. San Crescenzio, \no Crescentino (distrutta); 6. San Paterniano al VIVAJO; 7. \nSan Pietro di COLLE (l’ignoro); 8. Santa Croce nel Pian \ndi BORGO SAN SEPOLCRO; 9. Santo Stefano nel Pian \nd’ANGHIARI; 10. San Leone nel Pian d ‘ANGHIARI; \nde’Santi Stefano e Girolamo, nel Pian d’ ANGHIARI; 11. \nSan Cristofano della TORRE (diruta); 12. Santa Maria di \nCORZANO (ignota). \nComecchè le onorificenze della pieve di MICCIANO \nsiano passate attualmente nella chiesa prepositura di San \nBartolomeo d’ANGHIARI, non ostante si possono \ncontemp lare sempre come filiali della stessa pieve le \nchiese di San Martino a MONTEDOGLIO, di San Donato \na TUBIANO, di Santa Croce in Pian di BORGO, di San \nPaterniano al VIVAJO; di San Leone nel Pian \nd’ANGHIARI; de’SS. Stefano e Girolamo, idem. \nLa parrocchia della pieve di Santa Maria a MOCCIANO \nnel 1551 contava 312 abitanti; nel 1745 ne contava 231; \nnel 1833 aveva 339 abitanti. \n \n###ARTICLE### \nT:MICCIOLI (MONTE)\nC:fra le valli d’Elsa e, della Cecina e dell’Era.\nB:– Sulla sommità di questo monte che si alza 842 \nbraccia fiorentine sopra il livello del mare esiste presso la \nstrada provinciale una torre semi -diruta, eretta nel \nmedioevo dal Comune di VOLTERRA a difesa del \npassaggio per la posizione favorevole di cotesta \nmontuosità, ed anco per essere costà presso il confine \ndella Comunità di SAN GEMIGNANO con quella di \nVOLTERRA già sua rivale.",
    "original_title": "MICCIANO in Val Tiberina",
    "page": 143,
    "slug": "micciano-in-val-tiberina",
    "byte_offset": 881254
  },
  {
    "context": "in Val di Serchio.",
    "title": "MICHELE (VILLA DI SAN) della Garfagnana",
    "body": "– Casale la di cui torre portava il titolo di \nCastelvecchio di S. Michele dalla sua chiesa parrocchia; la \nquale si trova nel piviere e Comu nità di Piazza, \nGiurisdizione e circa 4 miglia toscane a maestrale di \nCamporgiano, Diocesi da Massa Ducale, già di Luni-\nSarzana, Ducato di Modena. \nSiede in poggio fra Piazza e Gragnana alla sinistra del \ntorrente omonimo che si vuota poco lungi da S. Michele \nnel Serchio di Minucciano, il quale ultimo a Piazza \nfinalmente si congiunge col Serchio di Soraggio. \nFu la villa di S. Michele a Castelvecchio di proprietà della \nmensa di Lucca, un di cui vescovo, Gherardo, per \nistrumento del 3 aprile 883, allivellò a Cunimondo del fu \nCunimondo una casa con corte domenicale posta a SALA \nnei confini di Garfagnana. Che poi questa casa con podere \nfosse nella villa di S. Michele a Castelvecchio apparisce \npiù chiaramente da istrumenti posteriori, fra i quali uno \ndel 4 marzo 1110 stipulato in Turri comitis Ugolinelli, \nquondam Superbi posita in terra San Michaelis dicti \ncomitis Ugolinelli. – Vedere CASTELVECCHIO DI \nSALA, e PIAZZA di Garfagnana. \nAnche in questa villa di S. Michele di Garfagnana \nacquistarono più tardi giurisdizione i marchesi Malaspina, \ntostochè trovasi nelle Riformazioni fiorentine, che nel \n1346 il Marchese Spinetta Malaspina vendé due \ncomunelli omonimi sotto il titolo di S. Michele nel \nVicariato di Camporgiano in Garfagnana con molti altri \nluoghi di suo dominio alla Repubblica fiorentina, dalla \nquale nell’atto stesso furono concessi in feudo allo stesso \nmarchese. \nLa parrocchia della villa di S. Michele a Castelvecchio nel \n1832 contava 100 abitanti. \n\n \n \n###ARTICLE### \nT:MICHELE (SAN) D’AGLIANA.\nC:\nB:– Vedere AGLIANA.",
    "original_title": "MICHELE (VILLA DI SAN) della Garfagnana",
    "page": 145,
    "slug": "michele-villa-di-san-della-garfagnana",
    "byte_offset": 895769
  },
  {
    "context": "(Castrum Miemi) in Val d’Era.",
    "title": "MIEMO o MIEMMO",
    "body": "– \nCasale che ebbe titolo di castello, la cui chiesa \nparrocchiale di Sant’Andrea spetta al piviere di \nMontecatini di Val di Cecina, da cui è circa 5 miglia a \nponente, nella Comunità medesima, Giurisdizione e \nDiocesi di Volterra, Compartimento di Firenze. \nSiede sulla schiena dei poggi serpentinosi a confine di \nquelli terziarj che da Montecatini di Val di Cecina \ndirigonsi da levante a ponente verso i monti della \nCastellina Marittima e di Monte Vaso, separando le acque \nche fluiscono dal lato di settentrione dell’Era da quelle che \nscendono dal fianco orientale per entrare nel fiume \nCecina. – Realmente presso la chiesa di Miemo ha origine \nil borro omonimo che si vuota nella Sterza di Val d’Era, \nmentre dall’opposta pendice nasce il torrente Lupicaja che \nsi versa direttamente nel fiume Cecina. \nMiemo, quantunque attualmente sia ridotto a un \ncasamento ad uso di fattoria con poche abitazioni sparse \nper una selvosa e deserta campagna, fu però castello ed \nebbe i suoi nobili; fra i quali la storia ci rammenta un \nGualando del fu Saracino, per opera di cui nel 16 \nnovembre dell’anno 1108 fu alienato a Ruggeri vescovo di \nVolterra la metà del castello e corte di Miemo. – Vedere \nBURIANO in Val di Cecina. \nComecchè nel 1186 il vescovo Ildebrandino \nPannocchieschi di Volterra avesse fatto inserire nel \nprivilegio concessogli da Arrigo VI fra i castelli del suo \ndominio anche cotesto di Miemo con le sue pertinenze, \ntrovò però che i nobili di Miemo, Saracino e Gualando \nfigli del fu Saracino, allorché furono fatti cittadini \nvolterrani (27 novembre 1193) si obbligarono davanti ad \nArrigo potestà di Volterra di non permettere che nel \ncastello di Miemo fossero innalzate fortificazioni, o cinto \ndi muraglie in pregiudizio del Comune di Volterra. In \nseguito diversi altri nobili della consorteria medesima con \natto pubblico del 16 marzo 1212 giurarono fedeltà al \nComune di Volterra nelle mani di Alberto suo potestà con \nla promessa di non fabbricare giammai nel poggio e \ndistretto di Miemo alcun fortilizio. (ARCH. DIPLOM. \nFIOR. Carte della Comunità di VOLTERRA. – CECINA, \nMemor. Stor. di VOLTERRA). \nFinalmente nel 1225 ai 7 maggio Pagano vescovo di \nVolterra rinunziò in favore del Comune al diritto che \naveva ereditato dai suoi antecessori; cioè di esigere la \nmetà di alcuni dazj dagli abitanti di Miemo, di Bruciano, \ndi Gabbreto, Montecatini, ecc. (loc. cit.) \nPerò nel 1252, all’occasione di essere stato eletto in \nvescovo di Volterra Ranieri, dopo avere prestato \ngiuramento di fedeltà gli uomini della villa di Miemo, e di \naltri castelli di quel contado ai rappresentanti di quel \nComune, questi promisero al nuovo eletto la metà dei dazj \ne collette da esigersi dalle preindicate popolazioni. \nFinalmente la comunità di Miemo innanzi che terminasse \nil secolo XIII dipendeva totalmente dal governo di \n\n\n\nVolterra, di chè non lascia dubbio il libro dell’estimo del \nterritorio volterrano fatto nell’anno 1288 a tempo del \npotestà Simone de’Bardi di Firenze, nel qual libro trovasi \nregistrata anche la Comunità di Miemo per la tassa annua \ndi lire 1270. \nCotesta medesima comunità è inscritta tra i castelli del \ncontado di Volterra nel Lib. I alla rubrica 159 dei nuovi \nstatuti approvati nel 1411. \nArroge a ciò una convenzione stabilita nel dì 21 maggio \ndel 1316 fra il Comune di Volterra e quello di PISA, in \nconseguenza della battaglia strepitosa di Montecatini, \ndopo la quale i Volterrani si obbligarono a demolire le \nfortificazioni del castello di Miemo e di Gabbreto. \n(CECINA, loc. cit.) \nMa più noto ai cultori della storia naturale si è reso il \npaese di Miemo per il minerale che quà specialmente si \ntrova, cui Tomson diede il nome che tutti i naturalisti \nhanno adottato di Miemite, o Miemmite. – È questa una \ncalcarea magnesifera lamellare che trovasi in filoni \nsubalterni alle masse ofiolitiche, le quali nelle vicinanze \ndi Miemo affacciansi alla superficie del suolo, \nfiancheggiate, da un lato alla calcarea compatta o dal \nmacigno, e dall’altra parte avvicinantesi al terreno \nterziario subappenninico. \nI poggi serpentinosi dei contorni di Miemo, specialmente \nquelli che acqua-pendono verso ostro in Cecina sono \nsparsi di piante di castagno, ed anche di cupe foreste di \nfaggi copiosamente vestite di licheni plicati, mentre dal \nlato opposto, dove predomina il terreno mattajone, \nscarseggiano anzi che no gli alberi di alto fusto, comecchè \nil terreno si presti meglio alla piccola coltura de’poderi. \nLa chiesa e canonica di Miemo erano dirute e \nabbandonate quando furono entrambe riedificate dai \nfondamenti per magnificenza il Granduca Leopoldo I. \nNel marzo del (ERRATA : 1831) 1830, allorché io visitava \nquesta località in compagnia del troppo presto mancato \nagli amici e alle scienze naturali, il Professor prussiano \nFederico Hoffman, esercitava in Miemo l’uficio di rettore \nun benemerito sacerdote, il quale divideva le sue \nfilantropiche incumbenze fra il dovere del parroco e \nquello di istruttore di sei o sette alunni nelle belle lettere, \nnelle scienze religiose e morali. \nLa parrocchia di S. Andrea a Miemo nel 1551 contava \n131 abitanti, nel 1745 era ridotta a 49 persone; mentre nel \n1833 vi si noveravano 218 abitanti.",
    "original_title": "MIEMO o MIEMMO",
    "page": 145,
    "slug": "miemo-o-miemmo",
    "byte_offset": 897681
  },
  {
    "context": "(Milliana) e CASTIGLIONE DI  MIGLIANA nella Valle del Bisenzio.",
    "title": "MIGLIANA",
    "body": "– Due castelletti \nche formarono in origine due popoli (S. Andrea a \nCastiglione, e S. Maria di Migliana) attualmente riuniti in \nquest’ultimo nel piviere di S. Lorenzo a Usella, alias a \nPisignano, Comunità e 3 miglia toscane a levante di \nCantagallo, Giurisdizione e 5 miglia toscane a ostro \nlibeccio del Mercatale di Vernio, Diocesi di Pistoja, \nCompartimento di Firenze. \nTrovasi il castello di Migliana sopra un poggio, alla cui \nbase orientale passa il fiume Bisenzio, e al suo ponente Il \ntorrente Trogola, presso la strada che conduce da Usella a \nLuogomano e a Cantagallo; mentre poche rovine del \nCastiglione di Migliana sono restante sul poggio tra \nMigliana e Codilupo. \n\nAll’Articolo Castiglioncello in Val di Bisenzio applicai a \nquesto Castiglione una deliberazione espressa nel 1240 \ndal Comune di Pistoja, quando ordinò che sul confine \ndella contea dei conti Alberti s’innalzasse sopra il poggio \ndi Castiglione un nuovo castello. – Infatti nel giorno 10 di \nluglio di quello stesso anno Giacomo giudice e vicario di \nUgo da Castello potestà di Pistoja si recò nel monte di \nCastiglione di Val di Bisenzio, dove era stata decretata la \ncostruzione del nuovo castello, per installarvi il capitano o \ngiusdicente a nome di detto potestà con le opportune \nistruzioni; fra le quali fuvvi la inibizione e penale per \nquelli che entrassero a danneggiare il vicino territorio del \nconte Alberto, con la minaccia ai trasgressori del taglio \ndella mano. Il decreto porta la data seguente: Actum in \nmonte Castellionis in summitate dicti montis, ubi castrum \naedificabitur, anno 1240, Indict. XIII. VI Idus Julii. Rogò \nChiaro Notajo (ZACCARIA Anecd. Pistor.) \nIn quell’Articolo di Castiglioncello citai un instrumento \ndel 22 aprile 1189 relativo alla donazione fatta da due \nconiugi alla badia di S. Salvatore a Vajano di alcuni loro \npossessi posti nel castello e corte di Castiglione in Val di \nBisenzio, e del padronato delle chiese di S. Andrea di \nCastiglioncello predetto, di S. Maria a Migliana, di S. \nMartino a Schignano , e della Pieve di S. Lorenzo a \nPisignano (Usella). \nFra le pergamene del vescovato di Pistoja trasportate \nnell’Archivio Diplomatico Fiorentino vi sono 4 istrumenti \nrogati tutti da Mazzeo figlio del fu Spinello nel giorno 11 \nnovembre 1375 nella villa di Migliana, i quali contengono \nla dichiarazione fatta dagli abitanti delle comunità di \nCatigliano in Val di Bisenzio (alias di Col di Lupo), di \nMigliana in Val di Bisenzio e di Carmignanello, di pagare \nannualmente diversi fitti di grano alla mensa vescovile di \nPistoja. \nImportante per conoscere gli antichi confini fra la \ncomunità di Migliana con Castiglione del contado di \nPistoja, e quelli della comunità di Schignano del contado \ndi Prato, è la conferma e approvazione data nel 29 giugno \ndel 1524 dalla Signoria di Firenze alla sentenza emanata \ndue giorni innanzi dal dottor Antonio Negusanto da Fano \ngiudice delle prime appellazioni al consiglio di giustizia di \nFirenze in un a causa di controversi confini fra le due \ncomunità prenominate. Alla qual sentenza trovasi unita la \nrelazione, in cui si espone, come per parte degli uomini di \nMigliana da primo fu esaminato un libro membranaceo \ndell’anno 1298, nel quale erano descritti i respettivi \nconfini di tutte le ville della Terra di Prato; in secondo \nluogo si rammenta un lodo del 1849, col quale furono \ndeterminati e apposti i confini fra le due comu nità di \nSchignano e di Migliana; in terzo luogo fu esibita una \nrappresentanza fatta nel 1338 per la ricuperazione del \nterritorio reclamato dalla villa di Schignano sotto la \ngiurisdizione di Pistoja; in quarto luogo fu esaminato un \nlodo del 1521 relativo ai confini stabiliti fra le suddette \ncomunità. Finalmente dopo visti altri istrumenti, atti di \naccuse e condanne; esaminate le partite al libro \ndell’estimo del 1321 del Comune di Prato; vista una \nsentenza data nel 1489 dai cinque consultori del contado \nfiorentino, nella quale si determinano i confini fra le ville \ne i territorii di Migliana e di Schignano; e finalmente dopo \naver fatto l’accesso sui luoghi della controversa \ngiurisdizione, e ivi interrogati gli abitanti da ambe le parti \n\n\n\ned anche gli estranei, il giudice Antonio Negusanto lodò a \nfavore della villa di Schignano contro quella di Migliana e \ndi Castiglione, e determinò i respettivi confini che in quel \nlodo si leggono nei loro nomignoli particolarmente \ndescritti. – Tale sentenza fu data in Firenze lì 27 luglio \n1524. \nLa contrada di Migliana disposta a piagge è coltivata a \ncampi di lino, canape, frumento, olivi, viti e castagni da \npiccoli ma industriosi possidenti del paese, i quali vivono \ncostà in modo quasi patriarcale. \nLa parrocchia di S. Maria a Migliana e Castiglione nel \n1833 contava 624 abitanti.",
    "original_title": "MIGLIANA",
    "page": 146,
    "slug": "migliana",
    "byte_offset": 903021
  },
  {
    "context": "(Milianum) in Val di Serchio.",
    "title": "MIGLIANO, o MILIANO",
    "body": "– Casale con chiesa parrocchiale (S. Martino) nel piviere \ndi Monsagrati, Comunità Giurisdizione e circa 4 miglia \ntoscane a levante-scirocco di Camajore, Diocesi e Ducato \ndi Lucca. \nRisiede nel poggio di Monte Magno alla destra del \ntorrente Freddana, poco lungi dalla strada provinciale che \nda Lucca per la Freddana varca il Monte Magno per \nscendere a Camajore. \nRiferisce senza dubbio a questo Miliano di Val di Serchio \nun istrumento lucchese rogato lì 31 dicembre 834, col \nquale l’esecutore testamentario di Pietro vescovo di Lucca \nconsegnò alla cattedrale di S. Martino dei beni che il \ndefunto prelato possedeva in Miliano, Cascia e Ariana , e \nche lasciò in dono alla sua mensa. (ARCH. ARC. \nLUCCH. Memor. Lucch. T. V.) \nProbabilmente appella allo stesso casale di Migliano un \nistrumento del medesimo Archivio Arcivescovile \nLucchese del 27 dicembre 844; col quale il vescovo \nAmbrogio allivellò a Rachinaldo di Miliano un podere \ndella chiesa di San Pietro Somaldi di Lucca situato nel \nluogo stesso di Migliano \nLa parrocchia di S. Martino a Migliano nel 1832 contava \n356 abitanti.",
    "original_title": "MIGLIANO, o MILIANO",
    "page": 147,
    "slug": "migliano-o-miliano",
    "byte_offset": 907919
  },
  {
    "context": "in Val d’Ambra.",
    "title": "MIGLIARI",
    "body": "– Casale con chiesa \nparrocchiale (S. Biagio) cui è annesso S. Donato a \nMigliari nel piviere di Presciano, Comunità e 3 miglia \ntoscane a ostro di Pergine, Giurisdizione di Montevarchi, \ngià del Bucine, Diocesi e Compartimento di Arezzo. \nRisiede sopra un risalto di collina a levante della strada \nprovinciale del Bastardo, la chiesa di San Donato più in \nalto, San Biagio a Migliari più in basso e sulla strada. \nErano due villate dipendenti dai monaci della vicina \nBadia di Agnano innanzi il 1384, epoca in cui questi paesi \ncon capitolazione del 9 maggio di detto anno furono \nsottoposti alla Repubblica Fiorentina. – Vedere ABAZIA \nDI AGNANO. \nUn altro Migliari è rammentato in una pergamena del \ngiugno 1036 appartenuta alla soppressa Badia di \nColtibuono, ora nell’Archivio Diplomatico Fiorentino; il \nqual Migliari trovavasi presso il fiume Arbia. \nLa chiesa parrocchiale di Migliari è di giuspadronato di \ntre famiglie aretine, Albergotti, Fazzuoli e Ghezzi. – Essa \nnel 1551 contava 119 popolani, nel 1745 ne aveva 123, e \nnel 1833 noverava 133 abitanti. \n \n\n \n###ARTICLE### \nT:MIGLIARI (CASTEL DI)\nC:in Val di Sieve.\nB:– Castello distrutto, il cui popolo di S. Stefano fu da lunga età \nannesso a quello di S. Maria a Casaglia nel piviere di S. \nGavino Adimari, Comunità Giurisdizione e circa 8 miglia \ntoscane a settentrione di Barberino di Mugello, Diocesi e \nCompartimento di Firenze. \nQuest’antico fortilizio, di cui veggonsi pochi ruderi sul \nfianco meridionale dell’Appennino della Futa sopra il \ntorrente Stura , apparteneva ai conti Alberti, uno dei quali \nfigliuolo del conte Alessandro, verso il 1325, aveva messo \nsotto la protezione della Repubblica fiorentina tutti i suoi \nfeudi, vassalli, giurisdizioni, e beni coi castelli e popoli di \nS. Stefano di Migliari di S. Maria di Casaglia, di Monte \nVivagni, di S. Lorenzo a Mozzanello, di S. Bartolo, e di S. \nMargherita a Mangona, di S. Niccolò a Migneto, e della \nPieve di S. Gavino Adimari con piena ragione di dominio. \nIn conseguenza di ciò la Signoria di Firenze con \nriformagione de’14 settembre 1325 destinò gli ufiziali per \nentrare al possesso de’suddetti castelli, e ricevere \ngiuramento di fedeltà da quei popoli. – Vedere \nMANGONA. \nNel 1359 il castello di Migliari fu occupato dal conte \nTano da Castello de’Conti Alberti, famoso ghibellino, e \nfiero nemico della repubblica fiorentina, dalla quale fu \nvinto e fatto prigione costà nel castel di Migliari, secondo \nalcuni storici, ma secondo altri in quello di Monte \nVivagni , e condotto a Firenze vi fu decapitato lì 14 \nsettembre 1360. (FILIPPO VILLANI, continuazione della \nCronica di Matteo).",
    "original_title": "MIGLIARI",
    "page": 147,
    "slug": "migliari",
    "byte_offset": 909084
  },
  {
    "context": "in Val di Serchio.",
    "title": "MIGLIARINO",
    "body": "– Vasta tenuta selvosa, \nche faceva parte della Selva Regia, Palatina o Parantina , \nda molti secoli posseduta dalla magnatizia famiglia \nSalviati di Firenze, ora della principesca casa Borghesi-\nSalviati di Roma nella parrocchia di Malaventre, cui fu \nannessa l’antica prioria di S. Niccola a Migliarino, nella \nComunità Giurisdizione e circa 5 in 6 miglia toscane a \nlibeccio de’Bagni di S. Giuliano, Diocesi e \nCompartimento di Pisa. \nLa Selva Regia , di cui questa di Migliarino occupa una \ngran porzione, estendevasi da levante a ponente dalle \nsponde del Serchio sino alle falde del Monte di Quiesa, e \nda settentrione a ostro, dalla Fossa Magna e dal Lago di \nMassaciuccoli sino alla foce del Serchio prolungandosi di \nlà lungo il mare verso Viareggio. La selva di Migliarino, \nfacente parte nel medio evo della Selva Parantina , fu \ndonata per metà alla chiesa priorale di S. Niccola a \nMigliarino, e per ogni restante concessa in feudo sino dal \nsecolo XI agli antenati di due famiglie pisane, degli \nOrlandi e de’Pellari, alle quali venne poi confermata nel \n1113 (7 aprile) dalla Contessa Matilde, e nel 1117, (12 \nagosto) dal Marchese Rabodone in favore di Gualando \nnipote di Lamberto Orlando cittadino di PISA; a \ncondizione per altro, che di cotesta selva e di tutti gli altri \nbeni della Marca che egli ed altri cittadini avevano \nottenuto a titolo d’enfiteusi dalla corona dei re d’Italia, \ndovessero godere i marchesi di Toscana pro tempore, o i \nmessi loro, l’uso del legname, dell’erbatico e della caccia. \n– (MURATORI, Ant. M. Aevi T. I). \nIn questo documento autentico non si fa parola dalla \n\n\n\ntradizione volgarmente invalsa, che costà nel bosco di \nMigliarino un nobile pisano di nome Nanni della famiglia \nOrlandini uccidesse nel 1109 un serpente straordinario, \nche distruggeva armenti ed uomini con spavento di tutta \nla città; cosicché il Comune di Pisa per gratitudine \ndichiarò signore di Migliarino Nanni Orlandi con tutti i \nsuoi discendenti. Aggiunge quella leggenda, che in \nmemoria di una tale avventura fu scolpito un anaglifo \nnella chiesa di Migliarino, trasportato più tardi nel \ncamposanto di Pisa. – (TRONCI, Annali pis. – ANNAL. \nCAMALD. all’anno 1109.) \nPochi anni dopo la morte della contessa Matilde, essendo \ninsorta controversia fra i diversi signori della Selva \nParantina, o di Migliarino, per cagione della preminenza \ndi feudo di detta Selva e del giuspadronato della chiesa di \nS. Niccola a Migliarino, quae Ecclesia in Parantina sita \nest, fu fatta fra i litiganti una transazione in presenza di \nmolti nobili e prudenti nel luogo di Quiesa presso la \nparrocchia di San Michele, col rimettere all’arbitrio dei \ngiudici il lodo pronunziato lì 2 novembre 1126, indizione \nIV. – Nella qual transazione le parti promisero di starsene \nal giudizio ed arbitrio che avrebbe lodato il nobilissimo \nUgone. \nChe però essendo stati esaminati i documenti, e intesi i \ntestimoni e le difese delle parti, una delle quali affermava \nche la Selva Parantina era stata concessa in feudo \ndall’Imperatore Arrigo III agli ascendenti di Ugone \nTassignaro padre di Lupiscino, e ai suoi discendenti che \nreclamavano da una parte, mentre dall’altra parte i figli di \nOrlando e suoi consorti asserivano che il primo diploma \ndi codesto feudo fu elargito dallo stesso Imperatore a \nRolando, ossia Orlando del fu Ildebrando e padre \ndell’Ildebrando ivi presente; inteso tuttociò, gli arbitri \neletti pronunziarono il lodo a favore d’Ildebrando del fu \nOrlando e de’suoi consorti, come figliuolo ed eredi di \nquell’Orlando che era stato investito prima di ogni altro \ndel feudo della Selva Parantina e della chiesa di San \nNiccola ivi situata. \nNel 1 agosto 1197, vertendo lite fra la comunità di Massa \nRosa e i nobili Orlandi e Pellari relativamente a un pezzo \ndi terra boschivo situato lungo il tombolo, in luogo detto \nRosario, al quale confinava da un lato la fossa Carraja \nche conduceva fino al mare, dal secondo lato arrivava \nsino al poggio di Guidaria verso il Padule, mentre dal \nterzo lato era limitato da una fossa verso il botro che \nguardava mezzogiorno, e di là fino al mare, e dal quarto \nlato aveva a confine lo stesso mare, per istrumento \npubblico di detto giorno fu concordato e rimesso il \ngiudizio negli arbitri; i quali lodarono, che ciascuna delle \ndue parti avesse la metà de’frutti del pezzo di terra situato \nnel luogo e confini testé designati. \nNel 1216, per istrumento rogato lì 28 luglio dal notaro \nAngiolo, nella chiesa di S. Niccola a Migliarino, un \nrappresentante della casa Orlandi, e quello della casa \nPellari proprietarj per indiviso della Selva Parantina \ndiedero in affitto per cent’anni alla comunità di Quiesa, e \nper essa ai suoi consoli, un pezzo di terra posto nei confini \ndei Botri; il qual possesso toccava da un lato la Fossa \nNuova, da un altro lato il mare, dal terzo lato la Fossa \nColumbraria, e dal quarto lato locus in Ripa; con facoltà \nal Comune di Quiesa di servirsene per uso proprio, di \nfarvi pascolare il bestiame, di raccogliervi fieno e \n\npagliareccio, di cacciare dentro i confini dello stagno al \nmare, coll’obbligo però di lavorare le terre che erano da \nlavorarsi. Si concedeva inoltre agli uomini della comunità \ndi Quiesa facoltà di trapassare per le fosse e per le terre \ndei sopra nominati Orlandi e Pellari da oggi a cent’anni \nfuturi, di potersi ritenere la quarta parte di ciò che fosse \ngettato sul lido del mare per naufragio, e la quarta parte di \ntutte le raccolte di legna ecc., con l’onere ai popoli di \nQuiesa di rinnovare ogni cent’anni il giuramento di fedeltà \nagli eredi dei figli di casa Orlandini e Pellari, e con che i \nnunzj della chiesa di S. Niccola di Migliarino, e gli \namministratori dei suoi beni potessero mandare le bestie a \npascolare nel sopradescritto pezzo di terra affittato alla \ncomunità di Quiesa. \nIn seguito, per atto pubblico celebrato lì 28 settembre \n1271 nella piazza della comunità di Quiesa, contado di \nLucca, i consoli di questa stessa comunità, davanti ad \nAlcherio notaro e a molti testimoni, rinnovarono il \ngiuramento nelle mani di Guidone potestà della casa \nOrlandi e Pellari alla presenza di varii nobili di quella \nconsorteria, col promettere fedeltà ai suddetti nobili, di \nconservare ed accrescere il podere e giurisdizione che i \nsignori Orlandi e Pellari avevano nella Selva Parantina, \ndella quale ivi sono ripetuti i più volte accennati confini, e \nspecialmente quelli del pezzo di terra boschivo, agreste, \npadulesco e sterpeto locato a detta comunità di Quiesa dai \nnobili delle case prenominate, a tenore dell’atto rogato dal \nnotajo Angelo nel 28 luglio 1216, e visto da Alcherio \nnotaro. – Di più giurarono di difendere e mantenere la \nchiesa di S. Niccola di Migliarino situata nella Selva \nParantina con le case, beni e diritti dovuti alla stessa \nchiesa. \nCon is trumento del 4 dicembre 1336, dato sotto il portico \ndella chiesa di S. Prospero a Bozzano, e rogato da \nGiovanni del fu Lupo da Bozzano in presenza di Cello di \nMatteo dal Poggio cittadino lucchese, e del rettore della \npredetta chiesa, i consoli della comunità di Bozzano della \nvicaria di Camajore per se e loro successori prestarono \ngiuramento di fedeltà nelle mani del potestà dalla casa \nOrlandi e Pellari di Pisa per rapporto a un pezzo di terra \nconsistente in un bosco situato verso la marina, dentro la \ntenuta dei sopraddetti nobili. Il qual terreno consisteva in \nuna macchia con pagliareto e tombolo chiamata Selva \nParantina, o Paratina: in qua silva Paratini sita est \necclesia S. Niccolai de Migliarino. \nLa qual macchia confinava, da un lato col Termine (forse \ncosì detto dell’antico confine delle due diocesi, pisana e \nlucchese), dal secondo lato toccava l’argine del Serchio, \ndal terzo lato arrivava sino al mare, e dal quarto lato \nconfinava in Colubraria, et recta linea trahit per Lacum \nde Massa Ciucchuli, et per Fossam Magnam usque ad \nFossam Starnigianam etc. \nLa porzione poi di macchia data in feudo ai preaccennati \nOrlandi e Pellari agli uomini di Bozzano confinava con \nuna porzione della Selva Parantina, in luogo detto, ai \nBotri verso la Fossa Magna, e di là al mare; dall’altro lato \nin Colubraria e nel Lago di Massa Ciucculi . La qual \nporzione di Selva i figli di Pellario e di Orlando avevano \ndato ad enfiteusi alla comunità di Massa Grosa \n(Massarosa). \nLo stesso giuramento di fedeltà fu prestato l’anno dopo \n(nel dì 6 dicembre del 1337) nella chiesa di S. Niccola di \n\n\n\nMigliarino dai consoli della comunità di Bozzano nelle \nmani di Jacopo di Simone degli Orlandi procuratore delle \ncase Orlandi e Pellari alla presenza da varj testimonj. \nNella quale occasione fu confermata per altri cent’anni \nl’enfiteusi della porzione della Selva Parantina allogata al \ncomune di Bozzano con l’onere di fornire annualmente la \nquarta parte della raccolta di legna, pagliareccio, biade, \necc. \nEssendo poi nata questione fra i nobili di Bozzano del \ncontado di Lucca e quelli delle case Orlandi e Pellari \nsopra la giurisdizione della metà per indiviso di un pezzo \ndi terra posto nei confini di Viareggio, a partire, cioè, dal \nluogo chiamato Termine fino al Scieparsa presso il mare, \ncui confinava dall’opposta parte una fossa per quam \nducuntur ligma navigabilia a castro Motronis usque \nPisas, si concordò fra le parti suddette per istrumento del \n6 ottobre 1338 nel modo seguente; cioè, che i nobili di \nBozzano per essere gli eredi di un tal Gherardo da \nSchiava , insieme agli eredi di Lemmo di Veltro e i suoi \nconsorti si obbligavano di non molestare i nobili Orlandi e \nPellari nel diretto dominio della suddetta metà di terreno, \nper cui dichiararono di aver ricevuto dai predetti nobili \npisani fiorini 110 d’oro, sottoponendosi nel caso \nd’inosservanza alla penale del doppio. La qual \nconvenzione fu poi ratificata da alcuni di quei consorti \nnello stesso mese di ottobre, e parte nel seguente gennajo, \nmentre altri vi si uniformarono nel luglio del 1340. \nNel 1348, li 31 luglio, Pessino del fu Ranieri dei nobili da \nBozzano, stando in Pisa, per contratto rogato da Ser \nGiovanni da Castiglione, convenne con i signori Orlandi e \nPellari per l’enfiteusi dalla metà di un pezzo di terra per \nindiviso, posto nei confini di Viareggio, a partire dal \nluogo detto la Carraja del Termine fino a Scieparsa \npresso il mare, e verso Pisa fino ai Botri, o alla Fossa \nColumbraria, e dalla Fossa Columbraria fino al mare. \nPer la quale enfiteusi il suddetto Pessino a nome anche di \naltri nobili da Bozzano suoi consorti pagò ai nobili \nOrlandi e Pellari dodici fiorini d’oro. \nSi è visto che la contessa Matilde con placito dell’anno \n1113, dato presso Massa Lombarda, aveva investito \nGualando nipote di Lamberto figlio d’Orlando cittadino \npisano della metà della Selva Parantina. – E sebbene \nmanchi il documento archetipo relativo all’investitura \ndell’altra metà di detta Selva; che questa fosse data alla \nchiesa priorale di S. Niccolò di Migliarino, piuttosto che \nai nobili del poggio come scrisse l’annalista Tolomeo \nlucchese, si trovavano ragioni sufficienti per farcelo \ncredere nei documenti seguenti. – Lo prova innanzi tutto \nuna bolla di Eugenio III del 1145, poscia un privilegio del \n1191 dell’Imperatore Arrigo VI, coi quali diplomi si \nconfermano alla chiesa di S. Niccolò di Migliarino i beni \ndonati dalla contessa Matilde e dai di lei genitori, beni che \nsi dichiarano posti fra Montione (una fossa presso \nMigliarino) e la Fossa Nuova , e dal mare fino a Fossa \nMagna, e di là andando sino al Lago. \nInfatti fra le pergamene appartenute agli Orlandi di Pisa, \nche esistevano in deposito nel Monastero di S. Silvestro di \ndetta città, donde quel deposito venne disperso e alienato \ndopo la sua soppressione, vi era una membrana dell’anno \n1090 relativa a una donazione fatta alla chiesa di \nMigliarino del pascolo della stessa selva. Inoltre in \nun’altra carta del 1127 trattavasi dell’investitura o \n\nconferma della metà della Selva Parantina fatta dal \nMarchese di Toscana. Eravi finalmente una copia dei \nseguenti due privilegi, scritta sotto i giorni 22 e 23 giugno \n1487, autenticata da Andrea d’Jacopo di Ser Giovanni dal \nCampo notaro pisano. Il primo di quei diplomi era \ndell’Imperatore Arrigo VI del 1191 testé citato; l’altro una \nbolla concistoriale del Pontefice Innocenzo (forse III), con \nla quale il Pontefice a esempio de’suoi predecessori, cioè, \ndi Eugenio (III), Alessandro (III), Lucio (III), Urbano \n(III), Clemente (III), e Celestino (III) confermava alla \nchiesa di Migliarino i beni nei modi e luoghi descritti in \naltra bolla spedita dal Pontefice Innocenzo II fino dal 1136 \na favore della chiesa di Migliarino. – Vedere FOSSA \nMAGNA e MALAVENTRE. \nLa metà pertanto della Selva Parantina donata, o \nconfermata dalla contessa Matilde ai figli di Orlando, nel \nsecolo XVI era passata, almeno in parte, nella famiglia \nRoncioni per istrumento dotale del 24 novembre 1497, \nstile pisano, e più modernamente nella nobile casa \nRoselmini; mentre l’altra metà della stessa selva \ncontinuava a dipendere dal priore di S. Niccola di \nMigliarino. \nNel 1579 il canonico Gabbriello Raù rettore del benefizio \ndella chiesa di Migliarino per atto pubblico cedè a Jacopo \ndi Lorenzo Salviati cittadino fiorentino a titolo di livello \nperpetuo stiora ottocento di macchia compresa nella tenuta \ndi Migliarino, quando già un’altra porzione della stessa \nmacchia era stata acquistata in compra da Jacopo Salviati \nnel 1521 per rogito di Tommaso Meucci. Da quell’epoca \nin poi la tenuta di Migliarino si è conservata \ncostantemente nella famiglia de’duchi Salviati di Firenze, \ndalla quale è passata per materna eredità nella casa \nde’principi Borghesi di Roma. – Vedere MALAVENTRE.",
    "original_title": "MIGLIARINO",
    "page": 147,
    "slug": "migliarino",
    "byte_offset": 911770
  },
  {
    "context": "in Val Tiberina.",
    "title": "MIGNANO",
    "body": "– Casale con chiesa \nparrocchiale (SS. Andrea e Vito) nel piviere, \nCompartimento giurisdizione e circa 2 miglia toscane a \nmaestrale della Pieve S. Stefano, Diocesi di Sansepolcro \nCompartimento di Arezzo. \nRisiede in monte sulla ripa destra del torrente Ancione \nconfluente nel Tevere dalla parte destra alla Terra di Pieve \nS. Stefano. \nNella villa di Mignano ebbero signoria i conti di Galbino, \nCaprese e Montedoglio fino dal secolo XI, se non prima; \navvegnachè nell’anno 1085 i conti Alberto e Bernardo \nfratelli e figli del fu conte Ranieri donarono a Pietro abate \ndi Decciano loro germano per vantaggio del suo \nmonastero fra le altre cose la metà della chiesa di S. \nDonato di Mignano con le sue pertinenze. Quindi il \nPontefice Innocenzo II con bolla del 3 maggio 1133 \nconfermò alla medesima badia di Decciano tutto ciò che \ngli era stato concesso dai conti di Galbino nei pivieri di S. \nCasciano a Startina (Caprese) e di S. Stefano presso il \nTevere con quanto possedeva in Mignano e in tutta la \nvalle di Sintigliano, ecc. – (ANN. CAMALD. T. III. E IV. \n– Vedere BADIA DI DECCIANO.) La parrocchia di Mignano nel 1833 contava 62 abitanti.",
    "original_title": "MIGNANO",
    "page": 149,
    "slug": "mignano",
    "byte_offset": 925694
  },
  {
    "context": "in Val di Cornia.",
    "title": "MILIA torrente",
    "body": "– Vedere MASSA \nMARITTIMA Comunità. \n\n\n\n \n \n###ARTICLE### \nT:MILIANO, o MIGLIANO\nC:(Milianum)\nB:– Vedere MIGLIANO in Val di Serchio.",
    "original_title": "MILIA torrente",
    "page": 149,
    "slug": "milia-torrente",
    "byte_offset": 926891
  },
  {
    "context": "in Val di Tora.",
    "title": "MILIANO (PIEVE DI)",
    "body": "– All’Articolo \nLECCIA e MILIANO, discorrendo delle vicende di \nquesta distrutta pieve di S. Pietro a Miliano e Leccia, \ndissi, che attualmente queste due località danno il nome a \ndue poderi nella parrocchia di Crespina, Comunità di \nFauglia, Giurisdizione di Livorno, Diocesi di S. Miniato e \nCompartimento di Pisa. \nAlle quali notizie ora aggiungerò quelle che ne forniscono \ntre carte dell’Archivio Arcivescovile di Lucca pubblicate \nrecentemente nel T. V. P. III. delle Memorie Lucchesi. \nLa prima di esse, del 23 aprile 910, è un istrumento rogato \nin Lucca relativo all’investitura data dal vescovo Pietro al \nprete Giovanni figlio del fu Teuperto della pieve di S. \nGiovan Battista e S. Pietro sita loco et finibus Miliano. \nCon la seconda carta, scritta parimente in Lucca lì 3 aprile \ndel 941, il vescovo Corrado ordina il prete Teuperto figlio \ndi Cristina nel fondamento della chiesa de’SS. Giovan \nBattista e Pietro sita loco ubi dicitur Miliano, quod (sic) \nest plebs baptismales pertinentes suprascritto Episcopato, \netc. E poco dopo si ripete Jam dicto fundamentum ubi fuit \nEccl. Beati 8. Petri et S. Johan. Baptiste; etc. te inibi \nordinare videor; tali ordine ut in tua sint potestate diebus \nvite tue cum aliis Eccl. Subiectis ipsius plebis, et cum \nomnibus casis et rebus, etc. quantum ubique in qualibet \nad jam dicto fundamento, ubi fuit Eccles.. S. Petri et S. \nJohan. Batiste, etc. \nDalle citate espressioni in fondamento ubi fuit Eccl. S. \nPetri, etc. mi sembra di vedere, che il tempio antico della \npieve di Miliano e Leccia nel 941 fosse già diruto, \nsebbene si nominasse il pievano, e si conservassero i \ndiritti, le possessioni e le chiese dipendenti dalla dis trutta \nbattesimale. \nInfatti ne fornisce una tal quale riprova il terzo documento \ndel 26 agosto 968, fatto in Lucca, col quale il vescovo \nAdalongo, consentendolo i canonici della sua cattedrale, \ninvestì per la seconda volta il già prenominato Teuperto \nfiglio della defunta Cristina della chiesa battesimale di \nSS. Pietro e Giovan Battista situata a Miliano, dove si \naggiunge, che nel fondamento, ubi fuit Eccl. S. Petri, \nmodo esse (videtur) Eccl. S. Johan. Quod est plebe, te \ninibi ordinare, etc. – Donde conseguita, che nell’anno 968 \ndoveva essere rifabbricata sui fondamenti della pieve di S. \nPietro a Miliano un’altra chiesa sotto la semplice \ninvocazione del santo Precursore di Gesù Cristo. – Vedere \nLECCIA o MILIANO.",
    "original_title": "MILIANO (PIEVE DI)",
    "page": 150,
    "slug": "miliano-pieve-di",
    "byte_offset": 927047
  },
  {
    "context": "nel Val d’Arno aretino.",
    "title": "MILISCIANO, MILICIANO o MELISCIANO",
    "body": "– Casale con chiesa parrocchiale (S. \nMichele) nel piviere di Capolona, Comunità Giurisdizione \nDiocesi Compartimento e 6 miglia toscane a maestrale di \nArezzo. \nSiede in una collina alla destra dell’Arno sul confine dei \ndue comuni distrettuali di Laterina, e di quello di \nCapolona. \nLa parrocchia di S. Michele a MIlisciano nel 1833 aveva \n\n127 abitanti.",
    "original_title": "MILISCIANO, MILICIANO o MELISCIANO",
    "page": 150,
    "slug": "milisciano-miliciano-o-melisciano",
    "byte_offset": 929541
  },
  {
    "context": "in Val d’Arbia.",
    "title": "MINCIA (CASALE)",
    "body": "– Casale perduto, di \ncui si trova menzione in una donazione fatta sulla fine del \nsecolo X a S. Podio vescovo fiorentino dai conti \nBernardo, Ranieri e Walfredo, e dalla loro zia la contessa \nWilla moglie di altro Conte Ranieri degli Ardengheschi. \nLa qual donazione nel 1028 fu rinunziata da Lamberto \nvescovo di Firenze a favore del monastero di S. Miniato al \nMonte. – Vedere CELLOLE in Val d’Arbia.",
    "original_title": "MINCIA (CASALE)",
    "page": 150,
    "slug": "mincia-casale",
    "byte_offset": 929971
  },
  {
    "context": "nel Val d’Arno sotto Firenze.",
    "title": "MINIATELLO (SAN)",
    "body": "– \nBorgata attraversata dalla strada regia pisana, sul \ndischiudersi della gola della Golfolina. Ha una chiesa \nparrocchiale (S. Miniato) nel piviere di S. Ippolito in Val \ndi Pesa, ora a Montelupo, Comunità medesima; dal qual \ncapoluogo trovasi appena discosta un miglio toscano a \nlevante nella Giurisdizione di Empoli, Diocesi e \nCompartimento di Firenze. \nEbbe questa borgata il nome che porta dal santo titolare \ndella sua parrocchia, che fu oratorio fino dal principio del \nsecolo XI spettante alla mensa vescovile di Firenze. – \nInfatti nel 1024 il vescovo fiorentino Ildebrando, dopo \navere edificato il monastero di S. Miniato al Monte sopra \nFirenze, fra le altre chiese e beni che gli assegnò in dote, \nfuvvi anche l’oratorio di San miniato presso l’Arno vicino \na Capraja, con tutte le sue pertinenze. – Nel secolo XIII \nentrò per qualche tempo al possesso di questa chiesa la \nfamiglia fiorentina de’Bosticci per investitura datagli da \nGiovanni Mangiadori vescovo di Firenze, fino a che il \nvescovo Andrea di lui successore la rivendicò alla mensa. \n(LAMI, Mon. Eccl. Flor.) \nCotesta borgata è divisa in due borghetti, uno dei quali \nporta il distintivo di Fornaci di San Miniatello , stantechè \nquasi tutti i suoi abitanti da tempo immemorabile sono \naddetti al mestiero di pentolai e di altri vasi di terracotta, \ncui somministra il materiale la fanghiglia argillosa sulla \nripa del vicino fiume; ed è da questo borgo, vicinissimo a \nMonte Lupo dove credo che venissero in rinomanza i così \ndetti boccali di Montelupo. \nLa parrocchia di S. Miniato a S. Miniatello nel 1833 \ncontava 828 abitanti.",
    "original_title": "MINIATELLO (SAN)",
    "page": 150,
    "slug": "miniatello-san",
    "byte_offset": 930420
  },
  {
    "context": "nel Val d’Arno inferiore.",
    "title": "MINIATO (SAN)",
    "body": "– Vedere \nSANMINIATO città.",
    "original_title": "MINIATO (SAN)",
    "page": 150,
    "slug": "miniato-san",
    "byte_offset": 932108
  },
  {
    "context": "",
    "title": "MINIATO IN ALPE o AL POGGIO",
    "body": "– Vedere ALPE (SAN MINIATO IN).",
    "original_title": "MINIATO IN ALPE o AL POGGIO",
    "page": 150,
    "slug": "miniato-in-alpe-o-al-poggio",
    "byte_offset": 932186
  },
  {
    "context": "",
    "title": "MINIATO (SAN) A CALAMECCA",
    "body": "– Vedere \nCALAMECCA. – Tutti i luoghi che portano la \ndenominazione di San Miniato, e che non sono qui sotto \nregistrati, si troveranno al vocabolo specifico della loro \nlocalità.",
    "original_title": "MINIATO (SAN) A CALAMECCA",
    "page": 150,
    "slug": "miniato-san-a-calamecca",
    "byte_offset": 932254
  },
  {
    "context": "",
    "title": "MINIATO SUL CHIESIMONE, altrimenti detto AL     MONTANINO",
    "body": "– Vedere MONTANINO, o SERRE (S. MINIATO ALLE).",
    "original_title": "MINIATO SUL CHIESIMONE, altrimenti detto AL ",
    "page": 150,
    "slug": "miniato-sul-chiesimone-altrimenti-detto-al-montanino",
    "byte_offset": 932471
  },
  {
    "context": "",
    "title": "MINIATO AL MONTE DEL RÈ",
    "body": "– Vedere ABAZIA DI SAN MINIATO AL MONTE.",
    "original_title": "MINIATO AL MONTE DEL RÈ",
    "page": 151,
    "slug": "miniato-al-monte-del-r",
    "byte_offset": 932585
  },
  {
    "context": "",
    "title": "MINIERE DELLA TOSCANA",
    "body": "– Varie qualità di filoni e \ndi vene metalliche s’incontrano rinchiuse fra le rocce dei \nmonti di Toscana; ma nessuna, né tutte insieme \nequivalgono la più antica e inesauribile al pari di quella di \nferro nell’Isola d’Elba. \nDopo la miniera che si estrae dal suolo a cava aperta nelle \npendici orientali del monte di Santa Caterina di Rio \nall’Isola qui sopra rammentata, tutte le altre che si sono \ninterrottamente tentate, poi abbandonate e ritentate, \nesistono nel continente della Toscana; ma niuno di cotesti \nfiloni metalliferi emerge, né si è trovato, ch’io sappia, \nnascosto fra terreno secondarj o terziarj o fra rocce di \ndeposito, che possano appellarsi decisamente stratificate. \n– Ho detto decisamente stratificate, avvegnachè il più \ndelle volte dai filoni metalliferi sembra che sia stata \nprodotta una tal quale alterazione della struttura dei \nterreni nettuniani, tostochè questi, dove incontransi dei \nfiloni preindicati, hanno cambiato di aspetto in guisa tale \nda vederli cangiati in rocce cristalline o quasi cristalline \nmassive, tali insomma da conservare appena una qualche \ntraccia di stratificazione. Cotesti filoni metalliferi qualche \nfiata trovansi diramati in sottili vene penetrate fra i terreni \nstratificati, quando però questi ultimi avvicinano le rocce \nmassicce, o plutonizzate. \nDondechè nelle rocce di macigno, o arenaria, nel calcare \nalberese, nello schisto marnoso, e in simili altri membri \ncostituenti la catena centrale, o i contrafforti della destra e \ndella sinistra costa dell’Appennino, è cosa straordinaria e \nrarissima di riscontrarvi filoni metalliferi; e ogni qualvolta \ntali filoni o vene ivi s’incontrino, avviene sempre di \ntrovarli a contatto delle rocce cristalline state plutonizzate, \no almeno di vederli frappostì a rocce semi-cristalline. \nCotesti fatti, che si mostrano costanti non solamente nel \nsuolo d’Italia, ma in quello d’oltremonti e d’oltre mare, \nhanno fornito ragione da far credere ai geologi, che i \nsollevamenti dei terreni stratificati, la loro modificazione \nin terreni massicci e cristallini sia stata una conseguenza \ndelle catene e dei filoni metalliferi, allorché questi in stato \ndi fusione s’insinuarono in modo di frammezzo alle rocce \nstratificate, in modo tale che quasi ne fusero i loro \nelementi nel tempo stesso che le sollevarono. \nParlando dei terreni principali della Toscana, delle loro \nvariate montuosità, e differenza di livello delle valli \nrelativamente al mare, che le avvicina, il Professor pisano \nPaolo Savi, dopo avere con scrupolosa accuratezza e \ncriterio scientifico esaminato una gran parte della catena \nmontuosa metallifera toscana, mostrasi convinto delle \ncause, per le quali le notabili altezze, cui ora trovansi i \nbanchi de’terreni terziarj e dei terreni pluto-nettuniani \nnelle valli subappennine della Toscana, come quelle che \nsono da attribuirsi all’innalzamento del suolo, sul quale \nriposano; quantunque lo stesso geologo pisano creda che \nalcune montagne o porzioni di montagne della Toscana \ndebbano lo stato attuale, e le loro fratture, allo \n\nsprofondamento d’una porzione delle masse stratiformi, \nche le costituiscono e donde cotali terreni plutonizzati \nresultarono. \nAll’Articolo APPENNINO TOSCANO, discorrendo della \nsua fisica struttura (VOL. I pag. 96) io diceva che, se la \ngiogana costituente la spina del nostro Appennino è da \ndirsi quasi uniforme rapporto alla qualità delle rocce che \nla costituiscono, appartenenti per la massima parte ad un \nterreno di sedimento inferiore, o medio (calcareo \nstratiforme compatto, schisto marnoso, macigno e grès di \npiù varietà), altrettanto da coteste rocce diversificano \nquelle di quei monti che quasi indipendenti dalla catena \nsuperiore sorgono interrottamente in Toscana fra mezzo \nalle rocce di sedimento inferire marino. Tali sono i gruppi \ndell’Alpe Apuana, del Monte Pisano, di quelli di Val di \nSterza , della Gherardesca, di Campiglia, di Massa \nMarittima , di Montieri, di Rocca Strada e del \nPromontorio Argentario . – A questo sistema si \nriattaccano, a levante i terreni dei vulcani spenti lungo il \nfiume Fiora, le trachiti del Montamiata e le lave di \nRadicofani, mentre a ostro e a libeccio si affacciano in \nmezzo al mare le masse granitiche, serpentinose e quelle \nmarmoree delle Isole di Giannutri, del Giglio, di \nMontecristo, dell’Elba, di Capraja, e della Palmaria \ndavanti al Golfo della Spezia. \nDonde consegue, che molte valli della Toscana veggonsi \nfiancheggiate da due linnee di monti di origine diversa; \ndai sproni, cioè, che si appoggiano e formano parte \nimmediata della giogana centrale e stratiforme \ndell’Appennino, mentre l’altra linea appartiene ai terreni \ncristallini e in massa dei gruppi montuosi sopradescritti. \nHavvi fra le due linee testé indicate un terzo sistema \nspettante al terreno superiore marino, dal quale restano \nricoperti i poggi e le colline di molte valli subappennine. \nAnche all’Articolo ALPE APUANA fu detto (Vol. I. pag. \n70) che qualora si contempli sotto l’aspetto geologico \ncotesta immensa mole marmorea, non vi ha forse \nmontagna nel continente toscano che richiami dai \nnaturalisti una maggiore attenzione per il singolare \nfenomeno di veder in mezzo al bacino del Serchio e della \nMagra sviluppato un grandioso elevatissimo scoglio, \nconsistente in gran parte in calcareo saccaroide. Alla qual \nformazione in molti luoghi si associano de’schisti quarzo-\ntalcosi con filoni metalliferi ricchi di ferro , di piombo-\nargentifero e di altri metalli; mentre nei punti più lontani \ndal centro della montagna alle rocce prenominta \nsovrappone, dal lato del mare, un calcareo cavernoso , e \nnel rovescio della montagna, un macigno convertito in \ngabbro . – Mi gode l’animo di potere qui aggiungere \nun’autorità della mia assai più valevole, quella cioè del \nprelodato professore Paolo Savi; il quale in due dotte \nmemo rie geologiche inserite nel Nuovo Giornale Pisano \ndell’anno 1837, là dove discorre della catena metallifera \ntoscana, causa del sollevamento di alcune porzioni del \nnostro suolo, egli faceva osservare, qualmente lungo tutta \nla costa occidentale d’Italia sorge una più o meno \ninterrotta serie di montagne, le quali hanno per base e per \nnucleo il verrucano e le sue alterazioni in steaschisto e \ngneis; e che queste rocce per la maggior parte resultano \ndelle grandi masse calcaree di quella specie di alberese \nche egli appella Lias appenninico, oppure dalla porzione \ninferiore del macigno; l’una e l’altra sovente cangiate in \n\n\n\ncalcareo salino, in dolomite, o in calcareo cavernoso , cui \nnon di rado, ma sempre scarsamente, si trova vicina anche \nl’arenaria, o macigno. Cotesto aggruppamento di rocce \ndella Toscana a partire da libeccio comincia a mostrarsi \nalle due estremità del Golfo della Spezia, e specialmente \nal Capo Corvo.; ne è formato tutto il maestoso gruppo \ndelle Alpi Apuane, il Monte Pisano , varj di quelli del \nCampigliese, quelli fra Monte Pescali e l’Ombrone nella \nprovincia grossetana, i monti fra la foce dello stesso \nOmbrone e l’Albegna, il promontorio Argentaro e quasi \ntutta l’Isola dell’Elba. \nBenché nella serie di cotesti monti (che per distinguerla \ndalla catena Appenninica il Savi nelle sue memorie \ngeologiche qualificò col titolo di Catena metallifera \ntoscana), benché, dissi, i fianchi dei monti predetti siano \nsovente intieramente o quasi per intiero privi di terra, e \nche in tal guisa spogliati si veggano fino al livello del \nmare, non comparisce però in alcun punto ombra di \nterreno terziario marino, né alcun indizio che possa dar \nsospetto essersi depositato costà sopra alcuna produzione \ndel mare, dopo l’epoca in cui quelle montuosità cristalline \nsi formarono. Ciò ammesso, parve cosa evidente \nall’autore delle memorie sopra indicate, che i monti della \nCatena metallifera siano emersi nel periodo successivo \nalla deposizione e sollevamento dei terreni formati di \ndepositi terziarii marini, di quelli cioè che costituiscono la \nmaggior parte dei poggi e colline delle valli secondarie \ninterposte fra la giogana centrale dell’Appennino che \nItalia parte, e la Catena metallifera che corre \nsaltuariamente lungo il littorale della Toscana. \nDopo queste e non poche altre osservazioni che qui \ntralascio, il professore pisano trova ragione di desumere le \nconseguenze generali seguenti, e prima di tutto che lo \nstato attuale dei monti da cui la Catena metallifera \nmassiccia è composta, vale a dire le anguste gole, la \nrottura delle sue masse calcaree ec. ec., non solo è dovuto \na un sollevamento della parte intermedia, ma ancora allo \nsprofondamento d’una porzione della sua periferia. \nIn secondo luogo egli conclude, che i filoni ed ammassi \nmetallici e metalliferi di ferro , piombo argentifero, \nblenda, piriti cuprifere ecc. con matrice ordinariamente \nquarzosa, e qualche volta baritica, le iniezioni granitiche \nec. ec., siccome le crede pur esse state rotte e divise nelle \naperture delle gole e valli sopraccennate, i movimenti che \noriginarono tali rotture dovettero però essere posteriori \nalla comparsa delle sostanze metalliche nelle sue viscere \npenetrate, come anche susseguitarono l’alterazione \nchimica e plutonizzazione delle rocce nettuniane che \ncostituiscono l’ossatura di quelle montagne. \nIn terzo luogo infine, che la catastrofe la quale ridusse \nnello stato in cui sono attualmente i monti della Catena \nmetallifera , fu, come si disse, posteriore alla deposizione \ndei nostri terreni terziarj, ossia delle colline subappennine \nmarnose. \nPremesse queste poche osservazioni generali sulla \nstruttura dei monti che coprono la Toscana, dirò, che \nsebbene cotesto paese riesca povero anzi che nò di filoni \ned ammassi metallici e metalliferi, pure è accaduto nei \nsecoli trascorsi che si rivolgessero, siccome ora di nuovo \nsi rivolgono, verso cotesta branchia d’industria \nmetallurgica, istruiti e capaci speculatori. Alla qual cosa \nhanno dato un potente incitamento le recenti cognizioni \n\ngeologiche, i metodi economici nuovamente istituiti, i \nmolti ajuti dalla fisica, dalla chimica e dalla meccanica \nsomministrati, le relazioni dei viaggi scientifici aumentate, \nle comunicazioni per tutte le parti del globo terraqueo \nfacilitate, e finalmente lo spirito di associazione che va \nogni giorno più acquistando forza per intraprendere utili e \ngrandiose operazioni. \nFra i metalli, o fra i filoni metalliferi che trovansi più o \nmeno copiosamente sparsi nei terreni della Toscana, dopo \nla copiosissima e singolare miniera di ferro oligisto \nall’Isola d’Elba, sono state scavate, ch’io sappia, le \nseguenti sette qualità di filoni minerali. 1.° Il Rame \nsolfurato e carbonato nelle rocce ofiolitiche , ossia nel \ngabbro; 2.°Il Ferro oligisto, e ossidulato nelle rocce \nquarzose; 3.° Il Piombo argentifero solfurato (Galena) \nnelle rocce ofiolitiche, e nei schisti quarzosi; 4.° Il \nMercurio vivo e solfurato (Cinabro) nelle rocce schistose \no fra le glebe argillacee; 5.° Il Solfuro d’antimonio \n(Antimonio crudo) nelle rocce aluminifere, e nell’arenaria; \n6.° Il Solfuro di piombo nelle rocce calcaree; 7.° Lo Zinco \nossidato (Blenda) nei terreni calcareo- teaschistosi. \nLe miniere della prima specie, cioè del Rame solfurato e \ncarbonato, state designate presso noi sotto il vocabolo di \nRamerie, furono aperte nei tempi trascorsi con vario \nsuccesso in diverse parti della Toscana e specialmente a \nMontieri, donde quel paese prese nome (Mons aeris), a \nMassa Marittima, a Batignano e a Montorsajo nei monti \ndel grossetano, a Campiglia Marittima, a Monte Catini in \nVal di Cecina; a Monte Castelli, alla Rocca Tederighi, a \nMonteuto di Val Tiberina, a Monte Vaso ecc. ecc. \nLa seconda specie cioè le miniere di ferro, oltre quelle \ndell’Isola d’Elba, si è trovata nei monti del Pietrasantino, \nin quelli di Massa Ducale, a Forno Volasco sul rovescio \ndell’Alpe Apuana, a Campiglia suddetta, ecc. \nDella terza specie dei filoni metallici di Piombo \nargentifero solforato si trovano copiose tracce nei poggi \ndi Montieri, di Batignano, in varii luoghi del Massetano, e \nnei monti del Pietrasantino. \nAll’Articolo ARGENTIERA furono accennati alcuni \nsommarj istorici sull’escavazione di simili miniere a \nBatignano, a Montieri e a Pietrasanta; e rapporto a \nquest’ultima aggiunsi un Prospetto del prodotto di quel \nminerale negli anni di maggiore escavazione, sotto i primi \ntre Granduchi della Toscana. Dal quale prospetto \nresultava, che il frutto non compensava mai la spesa . \nCionnonostante più di una società anonima ha nutrito \nsperanza di provare che in grazia del progresso della \nscienza metallurgica debba tornar conto all’estrazione di \nquei filoni di piombo argentifero, comecchè i suoi \nresultamenti sieno stati fino ad ora favorevoli a \ngiustificare l’abbandono fatto dalla ricca casa Medicea. \nSperiamo che altre esperienze favoriscano l’aspettativa \ndegl’imprenditori moderni relativamente al riattivare le \nescavazioni del piombo argentifero nel territorio di Massa \nMarittima e in quello di Montieri da molti secoli \nabbandonate. \nLa quarta specie di filoni esilissimi, e le vene di Mercurio \nvivo, o solfurato , che incontransi nel poggio di Selvena in \nmezzo a un terreno disgregabile argilloso, è stata per alcun \ntempo oggetto di meschino prodotto e di misero \nguadagno. – Né possono dirsi filoni ricchi di mercurio \nquelli iniettati nelle rocce steachistose sulla pendice \n\n\n\nmeridionale dell’Alpe di Levigliani nel Pietrasantino, \ndove si lavorò debolmente nei secolo XVI e XVII, e dove \nsi è tornato a lavorare oggidì più debolmente d’allora. \nLa quinta specie, il Solfuro di antimonio, trovasi in piccoli \nfiloncini all’Isola d’Elba, a Monterotondo, a Montioni, nei \nmonti del Chianti, in quelli di Campiglia, a Pereta ecc., \nma quasi sempre come minerale accessorio. \nLa sesta specie, vale a dire il Solfuro di piombo scevro di \nargento, s’incontra in vari punti della Montagnola DI \nSiena, a Massa Marittima e altrove. \nFinalmente la settima specie di miniere, cioè dello Zinco \nossidato , è stata scoperta unicamente finora nei monti del \nCampigliese. – (Vedansi gli articoli delle rispettive \nComunità, né di cui terreni si trovano i preindicati \nminerali). \nEsistono altresì in Toscana delle miniere non metalliche, \ncome sarebbero, per esempio, quelle di Zolfo a Pereta, \nall’Ajola preso Vagliagli, a Libbiano , a Petriolo, ecc. – \nS’incontrano miniere di Allume a Montioni e a Monte Leo \npresso Monterotondo, all’Accesa ecc.; miniere di Lignite \na Caniparola sotto Fosdinovo, a Mocajo in Val di Cecina \ne in Pian Franzese nel Val d’Arno superiore, alla Striscia \nin Val d’Era, a Monte Bamboli in Val di Cornia, a Monte \nMassi in Val di Bruna, ecc. \nSi cavò inoltre per molto tempo il Vetriolo verde (Solfato \ndi ferro) a Castelnuovo in Val di Cecina, a Prata, \nall’Accesa , a Monterotondo ecc. – Le miniere di \nSalgemma alle Saline, o Moje di S. Lorenzo e S. Leopoldo \na Volterra , a Monte Gemoli, a Querceto ecc. e finalmente \nè privilegiata la Toscana per copiose miniere di Acido \nborico, che la natura in gran copia tramanda dalle viscere \ndella terra intorno ai Lagoni di Monte Cerboli e di \nCastelnuovo in Val di Cecina, a Travale e Castelletto in \nVal di Merse, a Monterotondo, Serrazzano, Leccia, Sasso , \ne Lustignano in Val di Cornia ecc. ecc.",
    "original_title": "MINIERE DELLA TOSCANA",
    "page": 151,
    "slug": "miniere-della-toscana",
    "byte_offset": 932660
  },
  {
    "context": "in Garfagnana (Minuccianum) sul principio della Valle del Serchio.",
    "title": "MINUCCIANO",
    "body": "– Castello capoluogo di \nComunità e di Giurisdizione la cui chiesa parrocchiale \n(San Michele) dipende dalla pieve di San Lorenzo, detta \ngià a Vinacciano sul Tassonara in Val di Magra, \ncostantemente sotto la Diocesi di Luni-Sarzana, e nel \nDucato di Lucca. \nTrovasi Minucciano alla base settentrionale del monte \nPisanino sotto il grado 27° 52’ longitudine e 44° 10’ 5” \nlatitudine, circa 9 miglia a scirocco di Fivizzano, 7 miglia \na ponente di Camporgiano, 13 miglia a maestrale di \nCastelnuovo di Garfagnana, e quasi 38 miglia da Lucca \nper la stessa direzione. \nÈ questo paese situato in un’angusta altissima gola di \nmonti che chiudono due profonde valli, quella del Serchio \na levante-scirocco e l’altra della Magra a ponente-\nmaestrale sotto le sorgenti del Serchio Minuccianese, \nappellato anche il fiume di San Michele. La qual fiumana \nscende dalle rapide scogliere marmoree del monte \nPisanino, situato, come dissi, alle spalle di Minucciano, \nmentre ha davanti uno sprone di monte che inoltrasi fino a \ncotesto collo delle due valli partendo da grecale a scirocco \ndalla catena superiore dell’Appennino o Alpe di Mommio \nmediante il monte Tea. \nChi conosce la corografia del territorio di Minucciano \n\nposto metà nella Val di Serchio e metà nella Val di Magra \nsul passaggio angusto e malagevole della Garfagnana in \nLunigiana, là dove si serrano, s’intersecano e si annodano \nle due valli testé menzionate, non mi addebiterà spero di \ntroppo ardire, se io allorché passava di costà pensai, che il \npaese di Minucciano posto sotto le balze più eminenti \ndell’Alpe Apuana, ricordare poteva con il suo nome quel \nfunesto Salto, per dove il Console Q. Minucio Termo , \nnell’anno di Roma 561, al dire di Tito Livio (Hist. Lib. \nXXXV) corse forte pericolo colle sue legioni di ritrovare \nun secondo esempio delle Forche Caudine, a meno che \nnon lo liberava da tanto imbarazzo l’ardire stratagemma di \n800 soldati Numidi. \nRammentando io cotesto fatto, all’Articolo \nGARFAGNANA (Vol. II. Pag. 402), dopo avere visitato \nla contrada, ebbi occasione di convincermi, che gli eserciti \ndi Roma nelle prime guerre lingustiche dovettero quasi \nsempre passare per lo lungo della Garfagnana, rimontando \ncioè da Pisa il corso del Serchio fra valloncelli angusti da \nalti monti e da asprissime rupi ricoperti e fiancheggiati; \ncostà dove i Liguri improvvisamente apparivano per \nassalire e taglieggiare le falangi romane. \nVinte finalmente ed espulse di costà le varie razze \nlinguistiche, anche la regione della Garfagnana insieme \ncon il territorio della Lunigiana settentrionale dové essere \nripartita e consegnata alla colonia romana dedotta da \nLucca. – Quindi è supponibile, che i nomi di Minucciano, \nAntognano, Petroniano, Magliano, Sillano, Gragnana, \nAlbiano, Elio, ed altri casali di cotesta contrada siano di \nquelli tanti che rammentano nomi e predii romani. \nContuttociò di Minucciano non abbiamo notizie storiche \nche possano dirsi antiche, giacché neppure nei documenti \nanteriori al mille venuti finora alla luce non si fa menzione \ndi questo luogo di Minucciano, mentre fino al secolo VIII \nnella raccolta delle memorie per servire alla storia \nlucchese si trovano istrumenti estratti da quelli archivj, nei \nquali si parla di Sermezzana (Serramezzana), di \nGorfiliano, di Magliano e di Sala ecc., ville tutte poste \nnella Garfagnana alta, e non molto distanti da Minucciano. \nCiò per altro non osta all’esistenza antica del paese di \nMinucciano; il quale, ossia, per ragione della sua \nubicazione, o per la sua piccolezza non si trova indicato se \nnon dopo che la repubblica di Lucca vi stabilì la residenza \ndi un vicario, ossia di una giusdicenza civile. – Dall’atto \ndi divisione fatta nel 1221 fra il Marchese Corrado il \nvecchio, e il suo nipote marchese Opicino Malaspina, ecc. \nsi rileva, che in cotesta porzione della Garfagnana alta si \nestendevano i feudi di quei dinasti: extendendo confines \n(dice quel documento) usque ad Castrum Vetulum in \nGarfaniana, et cum dominis de Iraniana et cum illis de \nDallo, etc. – Che gli antenati delli stessi Malaspina \navessero podere in Garfagnana anche due secoli prima, si \npuò arguire dalla donazione fatta nel 1033 dal Marchese \nAlberto al monastero di S. Maria di Castiglione presso \nBorgo S. Donnino, e da un diploma spedito nel 1077 da \nArrigo IV a favore del Marchese Folco di casa d’Este. \nPertanto dalle sopra enunciate parole dell’istrumento del \n1221, relativo alla divisione dei feudi fra i Malaspina, \nresulterebbe, che i nobili di GRagnana, di Castelvecchio, \nossia i signori di S. Michele, di Dalli ecc., furono \nsubfeudatarj dei marchesi Malaspina; comecchè cotesti \nmagnati di contado si fossero procurato nel 1185 una più \n\n\n\nvalida investitura dell’Imperatore Federigo I; e che nel \n1229 alcuni loro discendenti si ponessero sotto la \nprotezione della Santa Sede. – Vedere GRAGNANA. \nMinucciano però sin d’allora dipendente dal governo di \nLucca, siccome lo era quando la Repubblica fiorentina, \nnel 1346, avendo fatto occupare dalle sue genti d’armi la \nGarfagnana superiore, per istrumento del 15 maggio di \ndetto anno, comprò dal Marchese Spinetta Malaspina per \nil prezzo di 12,000 fiorini d’oro tutti i castelli, uomini e \ndistretti che quel marchese possedeva tra la Garfagnana \nalta e la Lunigiana orientale, col rilasciargli nell’atto \nmedesimo li stessi luoghi a titolo di alcuni patti e \ncondizioni da lui giurate. – I castelli, villate e comuni in \nquell’anno venduti dal Marchese Spinetta, e nominati \nnella stessa investitura, furono 67; cioè, Albiano, \nAntisano, Bargecchia, S. Casciano, Camporgiano, \nCongia, Capraja, Carizio, (forse Careggine) Carusciano, \nCaseleto, Casciana maggiore, Casciana minore, \nCasatico, Castagnuolo, Castelnuovo, Castiglioni, \nCerreto, Cerretulo, Cisarana, Corfiliano, Corti, Dalli di \nsotto, Dalli di sopra, Elio, Filicagio, Gherardesca, \nGranciglia, Gragnana, Grano, Gramolaccio, Cuorfino, \nMalliano, Magnano, Massa, S. Michele, S. Nastagio, \nNicciano, Orzagliola, Paleroso, Petrognano, Ponte, \nPonteccio, Pontecosio, Margiano, Pulliano, Ponsanello, \nRocca Alberti, Rocca di Cisarana, Rocca Rontani, Sala, \nSilicano, Sambuca, Sasso Gello, Sasso Rosso, Sillano, \nSercognano, Poggio S. Terenzio, Torto, Valli di sopra, \nValli di sotto, Verrucchia, Verrucola, S. Vito, Vitojo. \nQualunque fosse l’esito di cotesta infeudazione, fatto stà, \nche, tra i luoghi posseduti dai Malaspina nella valle \nsuperiore del Serchio, Minucciano non si trova nominato, \ne che il suo distretto tornò liberamente sotto il dominio \ndella Repubblica di Lucca, dopo che l’Imperatore Carlo \nIV con diploma dell’8 aprile 1369 dichiarò questa città \ncon l’antico suo contado indipendente dai Pisani, cui per \nmolti anni i Lucchesi erano stati soggetti. \nPieno e pacifico possesso della Garfagnana alta e \nspecialmente della vicaria di Camporgiano, di cui \nMinucciano ed altri paesi limitrofi della Lunigiana allora \nfacevano parte, tenne la Repubblica lucchese sino alla \ncaduta di Paolo Guinigi, siccome può dedursi dalle lettere \ndei suoi vicarij pubblicate nelle Miscellanee del Baluzi. \nMa nel 1439 cotesta contrada fu nuovamente occupata \nfalle milizie della Repubblica fiorentina che tolsero una \ngran parte della Garfagnana ai Lucchesi, mentre i \nmarchesi d’Este prendevano sotto la loro protezione i \npopoli del piviere di Fosciana, a partire dai confini del \nFrignano sull’Alpe di San Pellegrino sino a Castelnuovo \ndi Garfagnana. \nAlla pace del 1441 il governo fiorentino riconsegnò la \nporzione della Garfagnana che era stata per 12 anni \noccupata dalle sue truppe; e d’allora in poi il territorio \nMinuccianese tornò sotto il regime degli anziani di Lucca, \nmentre una parte delle popolazioni costituenti l’antica \nvicaria di Camporgiano si era data a Niccolò d’Este \nmarchese di Ferrara. Da quest’ultima epoca in poi la \nvicaria di Minucciano non è stata soggetta a vicende e \nmutazioni politiche che non fossero comuni a quelle di \nLucca, cui tuttora appartiene. \nComunità di Minucciano . – Il territorio comunicativo di \nMinucciano non è stato ancora esattamente misurato; \n\nlochè si va operando attualmente dai geometri del nuovo \ncatasto lucchese. – La figura iconografica di cotesto \nterritorio è assai irregolare, lunga da ostro a settembre \ncirca 8 miglia, cioè dalla sommità del monte Pisano sino \nal monte Tea sotto l’Appennino di Mommio, \nattraversando costà la foce delle due valli, mentre da \nlevante a ponente non si estende nella sua maggiore \nlarghezza, più di tre miglia e mezzo, cioè, dal casale della \nVerrucchia nella Val di Serchio sino al Pizzo d’Uccello \nnella Val di Magra. \nLa Comunità di Minucciano confina dal lato orientale, \nossia di Val di Serchio, con le comunità Estensi di Vagli \ndi sotto, di Camporgiano, di Piazza, di Giuncugnano e di \nSillano; dal lato settentrionale e occidentale che \nacquapende in Val di Magra con le comunità del \nGranducato toscano, cioè, di Casola e di Fivizzano; e dal \nlato di ostro che guarda il mare con le comunità di Massa \nDucale e di Montignoso. \nCirca le produzioni del suolo di questa comunità, i pascoli \nnaturali copiosi nel Monte Tea, e le selve di castagni \nsparse per ogni dove, somministrano le maggiori risorse \nalla vita pastorale delle popolazioni del territorio \nMinuccianese, sebbene non manchino alcune piagge, fra il \nMonte Tea e il Pisanino, in cui allignano le viti, varie \nspecie di alcuni alberi fruttiferi, e dove si coltivano alcune \nspecie di cereali. \n \nQUADRO della Popolazione della Comunità di \nMINUCCIANO a tre epoche diverse. \n \n- nome del luogo: Agliano, titolo della chiesa: S. Maria \nAssunta (Rettoria), valle in cui si trova: Val di Magra, \ndiocesi cui appartiene: Luni-Sarzana, popolazione anno \n1832 n° 132, popolazione anno 1838 n° 126 \n- nome del luogo: Albiano, titolo della chiesa: S. Rocco \n(succursale di Sermezzana), valle in cui si trova: Val di \nMagra, diocesi cui appartiene: Luni-Sarzana, popolazione \nanno 1832 n° 83, popolazione anno 1838 n° 11 \n- nome del luogo: Castagnuola, titolo della chiesa: SS. \nSimone e Giuda (Rettoria), valle in cui si trova: Val di \nSerchio, diocesi cui appartiene: Luni-Sarzana, \npopolazione anno 1832 n° 91, popolazione anno 1838 n° \n- nome del luogo: Gorfigliano, titolo della chiesa: S. \nGiusto (Rettoria), valle in cui si trova: Val di Serchio, \ndiocesi cui appartiene: Luni-Sarzana, popolazione anno \n1832 n° 529, popolazione anno 1838 n° 547 \n- nome del luogo: Gramolazzo, titolo della chiesa: S. \nBartolommeo (succursale di Minucciano), valle in cui si \ntrova: Val di Serchio, diocesi cui appartiene: Luni-\nSarzana, popolazione anno 1832 n° 141, popolazione anno \n1838 n° 141 \n- nome del luogo: Metra, titolo della chiesa: S. Niccola \n(succursale della Pieve), valle in cui si trova: Val di \nMagra, diocesi cui appartiene: Luni-Sarzana, popolazione \nanno 1832 n° 79, popolazione anno 1838 n° 108 \n- nome del luogo: MINUCCIANO, titolo della chiesa: S. \nMichele (Rettoria), valle in cui si trova: Val di Serchio, \ndiocesi cui appartiene: Luni-Sarzana, popolazione anno \n1832 n° 324, popolazione anno 1838 n° 356 \n- nome del luogo: Pieve S. Lorenzo, titolo della chiesa: S. \nLorenzo (Pieve), valle in cui si trova: Val di Magra, \n\n\n\ndiocesi cui appartiene: Luni-Sarzana, popolazione anno \n1832 n° 338, popolazione anno 1838 n° 349 \n- nome del luogo: Pugliano con Antognano, titolo della \nchiesa: S. Jacopo (Parr.), valle in cui si trova: Val di \nMagra, diocesi cui appartiene: Luni-Sarzana, popolazione \nanno 1832 n° 201, popolazione anno 1838 n° 224 \n- nome del luogo: Sermezzana, titolo della chiesa: S. \nMaria Assunta (Rettoria), valle in cui si trova: Val di \nMagra, diocesi cui appartiene: Luni-Sarzana, popolazione \nanno 1832 n° 165, popolazione anno 1838 n° 169 \n \n- Totale abitanti anno 1744 n° 2016 \n- Totale abitanti anno 1832 n° 2083 \n- Totale abitanti anno 1838 n° 2217",
    "original_title": "MINUCCIANO",
    "page": 153,
    "slug": "minucciano",
    "byte_offset": 948167
  },
  {
    "context": "in Val di Sieve.",
    "title": "MIRALBELLO",
    "body": "– Casale la cui chiesa \nparrocchiale di San Bartolomeo del piviere di Fagna fu \nriunita nel 1792 per decreto arcivescovile a quella di S. \nMichele a Figliano del piviere di S. Giovanni Maggiore, \nposto fra la Comunità di Scarperia e quella di Borgo S. \nLorenzo, nella Giurisdizione medesima, Diocesi e \nCompartimento di Firenze. \nMiralbello era uno dei popoli e comunelli del Mugello \ndesignato nella provvisione del 18 luglio 1306, con la \nquale i signori e collegj della Repubblica Fiorentina \napprovarono la deliberazione presa lì 29 aprile \nprecedente, di costruire cioè nelle parti del Mugello, in \nmezzo alla Val di Sieve, una terra forte nel luogo \ndenominato sino d’allora la Scarperia, accordando \nprivilegi ed esecuzioni agli uomini che vi si recavano ad \nabitarla. – Vedere FIGLIANO, e SCARPERIA.",
    "original_title": "MIRALBELLO",
    "page": 155,
    "slug": "miralbello",
    "byte_offset": 960257
  },
  {
    "context": "in Val di Cecina.",
    "title": "MIRANDA",
    "body": "– Casale perduto che diede il \ntitolo a una chiesa nel piviere e comunità di Casale, \nGiurisdizione di Guardistallo, Diocesi di Volterra, \nCompartimento di Pisa. \nLa chiesa di Miranda del pievanato di S. Andrea a Casale \nè registrata nel sinodo Volterrano dell’anno 1356.",
    "original_title": "MIRANDA",
    "page": 155,
    "slug": "miranda",
    "byte_offset": 961107
  },
  {
    "context": "in Val di Merse.",
    "title": "MIRANDUOLO",
    "body": "– Castelletto distrutto, \ndove fu una chiesa (S. Giov. Evangelista) nella Comunità \ne Giurisdizione di Chiusdino, Diocesi di Volterra, \nCompartimento di Siena. \nIl castello di Miranduolo esisteva poco distante dal \nCastelletto Mascagni, forse nel luogo ora detto il \nCastelluccio. Esso nel 1004 fu donato per metà con la \nchiesa di San Giovanni Evangelista e beni annessi alla \nbadia di Santa Maria Serena dai di lei fondatori conte \nGherardo di Frosoni, figlio del defunto Gherado che fu \nper conte, e dalla contessa Willa sua moglie nel tempo \nche questi coniugi abitavano nel loro castello di Serena \npresso Chiusdino. \nQuindi nel 19 dicembre 1178 un discendente del conte \npreaccennato, il Conte Tedice figlio del Conte Ugolino, \nsignore di Frosini, tornò a donare, ossia confermare a \nquella badia la metà del suo castelletto di Miranduolo . – \nTali donazioni acquistarono maggiore vigore dopo che il \nPontefice Urbano III con la bolla del 12 maggio 1187 \nconvalidò alla badia di Serena l’immediata dipendenze \n\ndelle chiese già avute in dono dai conti di Frosini e di \nSerena, fra le quali fu specificata quella di S. Giovanni \nEvangelista a Miranduolo. \nIl Targioni nei suoi viaggi cita un istrumento originale \ndella comunità di Montieri, rogato in Siena nel dì 5 \nmaggio 1257, col quale un Conte Ildebrandino del fu \nRanieri suo fratello vendè la sesta parte di tutto il castello, \ncuria e distretto del castellare di Miranduolo. La qual \nespressione di castellare sembra indicare, che le mura \ncastellane di Miranduolo erano sino da quell’epoca in \nrovina. \nNei contorni di questo castelluccio, e dirimpetto al \nCastelletto Mascagni, circa un secolo indietro furono \nscoperte alcune urne cinerarie e altri vasellami d terracotta \ncon qualche medaglia di bronzo. (TARGIONI, Viaggi T. \nIV.)",
    "original_title": "MIRANDUOLO",
    "page": 155,
    "slug": "miranduolo",
    "byte_offset": 961416
  },
  {
    "context": "nel Val d’Arno sopra Firenze.",
    "title": "MIRANSU’ (PIEVE DI), ossia di SAN LORENZO A  CASTELLONCHIO",
    "body": "– \nPieve antica nella Comunità e circa miglia toscane 3 e 1/2 \na maestro di Rignano, Giurisdizione di Pontassieve, \nDiocesi di Fiesole, Compartimento di Firenze. \nÈ posta sulla foce di due poggi che scendono costà verso \nl’Arno, quello dell’Incontro a ponente, e l’altro del \nPoggio a Luco che gli resta da maestro a levante dietro le \nspalle; scorrendo al suo ostro il botro del Mulino delle \nRivolte per vuotarsi nell’Arno sotto il monastero di \nRosano. \nIn una prominenza del poggio, su cui posa la pieve di \nMiransù, esistono tuttora pochi ruderi a fior di terra dei \nfondamenti della torre o castelletto di Miransù che fu dei \nnobili da Quona. Il qual castello, come scrisse Messere \nLapo da Castellonchio in un ragionamento a Bernardo suo \nfiglio, fu venduto da un di lui antenato (della casa Tedaldo \nda Quona) ai nobili della casa Galli di Firenze. \nUna delle più antiche memorie superstiti che io conosca, \nrelativamente alla signoria che ebbero costà i nobili da \nQuona, mi sembra riscontrarla in un istrumento del 27 \nfebbrajo 1066, stile fiorentino, col quale donna Gisla figlia \ndel fu messere Rodolfo (forse dei Ricasoli) e vedova di \nAzzo del fu Pagano, previo il consenso di Rolandino suo \nfiglio, fondò presso la chiesa di S. Pier Maggiore di \nFirenze un monastero di donne dell’ordine Benedettino, \ncui offrì la quarta parte di tutti i beni che aveva ereditato \ndal padre, dalla madre e dal marito; fra i quali si nomina la \n4 parte del castello, corte e chiesa di S. Maria e S. Giusto \na Castellonchio nel piviere di S. Lorenzo a Castellonchio, \nche fu di Azzo di lei consorte. – Diciannove anni dopo, \nper istrumento del 5 dicembre 1085 rogato fuori delle \nmura di Firenze vicino alla chiesa di S. Pier Maggiore, \nSuarizzo figlio del fu Pagano, mentre egli transigeva con \ndonna Guazza figlia dei suddetti coniugi, allora badessa \ndel monastero di San Pier Maggiore, promettendo \ndifendere per vantaggio di detto monastero tutte le corti, \ncastella e chiese dalla stessa donna Gisla fino all’anno \n1066 donate; fra le quali corti e castella si rammentano \nquelle di Castellonchio , di Monte Pilli , chiamato Monte S. \nMartino, di Villamagna, ecc. – (ARCH. DIPL.FIOR. \nCarte di S. Pier Maggiore). \nAnche un istrumento del maggio 1139, in cui si fa \nmenzione del castello di Volognano, dichiara quest’ultimo \n\n\n\nsituato nel piviere di S. Lorenzo a Castellonchio; mentre \nin altra carta del novembre 1077 discorrendo della pieve \ndi San Lorenzo, la dice posta a Miransù. (loc. cit. Carte di \nVallombrosa). \nCotesta chiesa battesimale è stata costantemente di \ngiuspadronato dei nobili di Castellonchio, siccome lo è \nattualmente dei loro eredi i signori Zanchini-Ricasoli di \nFirenze. \nNella villa o casa torrita di Castellonchio sotto la pieve fu \ntrovato nell’anno 1838 un libro manoscritto intitolato: \nDebitori e Creditori Lett. C., appartenuto a un fondaco di \ndrappi di seta della ragione Giovan Francesco de’Bardi e \nCC. di Roma. Incominciano le partite dal dì 5 giugno \n1525, e fu sospeso nel 1527 per essere mancata al \ncomme rcio la detta ragione stante i tristi effetti del sacco \ndi Roma. Ciò apparisce da una lettera volante ivi inserita, \ncon la quale si raccomanda al consegnatario di quel libro \ndi non mostrarlo ad alcuno per non nuocere all’erede, ecc. \n(Archivio privato di casa Ricasoli-Zanchini). \nLa pieve di Miransù fu un tempo goduta in benefizio dal \ncardinale Giovanni de’medici, per cui io credo sia stata \ndipinta sopra la porta di quella porta di quella canonica \nl’arme di quel pievano dopo che fu eletto in pontefice col \nnome di Leone X. \nRiferisce alla stessa pieve un breve del papa Urbano V \nspedito a favore del canonico Francesco da Castellonchio, \no Castiglionchio. – Fra le sue filiali si contano le seguenti \nchiese; 1. S. Michele a Volognano, prioria; 2. S. Martino a \nSprugnano, o Sanprugnano, prioria; 3. S. Stefano alle \nCorti, oppure alla Torre a Quona, prioria; 4. S. Maria a \nCastiglionchio, cura; oltre i soppressi monasteri di S. \nMaria a Rosano e di S. Maria a Casignano. \nLa pieve di S. Lorenzo a Miransù nel 1833 contava 105 \nabitanti.",
    "original_title": "MIRANSU’ (PIEVE DI), ossia di SAN LORENZO A ",
    "page": 155,
    "slug": "miransu-pieve-di-ossia-di-san-lorenzo-a-castellonchio",
    "byte_offset": 963266
  },
  {
    "context": "",
    "title": "MIRTETO sul Frigido",
    "body": "– Vedere MORTETO (SAN \nVITALE AL)",
    "original_title": "MIRTETO sul Frigido",
    "page": 156,
    "slug": "mirteto-sul-frigido",
    "byte_offset": 967518
  },
  {
    "context": "",
    "title": "MISCIANO in Val d’Arbia",
    "body": "– Casale con cappella \n(Sant’Angelo) annessa alla pieve Asciata, che fu uno dei \n38 comunelli della Comunità e Giurisdizione di \nCastelnuovo della Berardenga, Diocesi di Arezzo, \nCompartimento di Siena. \nSiede sopra un colle, alla cui base scorre il torrente \nScheggiola , un miglio toscano a grecale di Pontignano. \nForse riferisce a questo Misciano una pergamena del \nmaggio 1048 scritta in Siena, nella quale si tratta \ndell’a ffitto di una taverna, posta in luogo detto Campo \nTroni sotto il Castello di S. Maria del Duomo del \nvescovato di Siena, data in affitto ad un tale Azzo da \nMisciano. (ARCH.DIPL. FIOR. Carte della Badia di \nPassignano). \nLa chiesa poi di S. Michele a Misciano è rammentata in \nuna carta del 1224, con la quale Bonfigliuolo Vescovo di \nSiena confermò ai canonici della sua cattedrale i beni \nlasciati loro dai vescovi Leone e Gualfredo suoi \nantecessori, fra i quali beni fu compreso il giuspadronato \ndella chiesa di S. Angelo a Misciano. – Vedere \nBERARDENGA (CASTELNUOVO DI) Comunità. \n \n\n \n###ARTICLE### \nT:MISCIANO nel Val d’Arno aretino.\nC:\nB:– Casale con chiesa \nparrocchiale (Santa Maria Assunta) cui è annesso il \nsoppresso popolo di Pietramala, nel piviere di S. Paolo a \nS. Polo, Comunità Giurisdizione Diocesi Compartimento \ne circa 5 miglia toscane a grecale di Arezzo. \nSiede sulle pendici del monte che stà alle spalle di \nAREZZO, presso le sorgenti del torrente Chiassacce. – \nVedere PIETRAMALA DI AREZZO. \nLa parrocchia di S. Maria a Misciano nel 1833 contava \n127 abitanti.",
    "original_title": "MISCIANO in Val d’Arbia",
    "page": 156,
    "slug": "misciano-in-val-d-arbia",
    "byte_offset": 967580
  },
  {
    "context": "",
    "title": "MISCIANO in Val di Pesa",
    "body": "– Casale che ebbe chiesa \nparrocchiale (San Donato) annessa nel 1449 a S. Maria e \nS. Lorenzo a Marliano, nel piviere, Comunità di \nMontelupo, Giurisdizione di Empoli, Diocesi e \nCompartimento di Firenze. – Vedere MARLIANO IN \nVAL DI PESA. \nIn cotesto Misciano ebbero podere i conti Cadolingi di \nFucecchio, cui appella una carta del 1097, 28 ottobre, data \nin Firenze, dove si nominano beni posti in Misciano a \nconfine con quelli del conte Uguccione. (LAMI, Mon. \nEccl. Flor. Pag. 1438).",
    "original_title": "MISCIANO in Val di Pesa",
    "page": 156,
    "slug": "misciano-in-val-di-pesa",
    "byte_offset": 969133
  },
  {
    "context": "",
    "title": "MISCIANO in Val Tiberina",
    "body": "– Casale con chiesa \nparrocchiale (SS. Giacomo e Cristofano) nel pievanato, \nComunità, giurisdizione, Diocesi e circa un miglio \ntoscano a settentrione di Sansepolcro, Compartimento di \nArezzo. \nSiede in poggio a cavaliere della città di Sansepolcro in \nmezzo a vigne, oliveti e altri alberi fruttiferi con variate \nseminagioni. \nLa parrocchia de’SS. Giacomo e Cristofano a Misciano \nnel 1833 aveva 103 abitanti.",
    "original_title": "MISCIANO in Val Tiberina",
    "page": 156,
    "slug": "misciano-in-val-tiberina",
    "byte_offset": 969658
  },
  {
    "context": "(Miselia) nella vallecola di Avenza.",
    "title": "MISEGLIA DI CARRARA",
    "body": "– Villaggio chiesa parrocchiale (Spirito Santo) \nnella prepositura, Comunità Giurisdizione e circa un \nmiglio toscano a grecale di Carrara, Diocesi di Massa \nDucale, già di Luni-Sarzana, Ducato di Modena. \nRisiede in monte presso le cave di marmo bianco poste fra \nquelle di Torano che sono al suo ponente e le cave di \nBedizzano e Colonnata situate al suo levante. \nFra gl’istrumenti originali dell’Archivio di S. Frediano di \nLucca avvenne due del 1159, e 1171, in cui si tratta \ndell’affitto di due pezzi di terra posti in Miselia di \npertinenza della Pieve di S. Andrea di Carrara. \nCon un terzo istrumento rogato lì 3 marzo dell’anno 1229, \nnel portico della nuova canonica di Carrara (in porticu \ndomus novae ecclesiae de Carraria), don Paolo priore \ndella pieve di Carrara diede a livello a Bonfancello del fu \nOddolino da Ficola, e ad Enricone del fu Alberto di \nGiasone da Miselia per l’annuo censo di due danari \nimperiali un casamento posto nell’angolo del chiostro \ndella predominata chiesa plebana previa l’inibizione di \npraticarvi ingresso e finestre. (località citata) \nLa chiesa di Miseglia fu consacrata il 17 ottobre del 1600 \nda Monsignor Giovan Battista Salvago vescovo di Luni-\nSarzana. \n\n\n\nEssa nel 1832 contava 225 abitanti.",
    "original_title": "MISEGLIA DI CARRARA",
    "page": 156,
    "slug": "miseglia-di-carrara",
    "byte_offset": 970108
  },
  {
    "context": "",
    "title": "MISERICORDIA (CASTELNUOVO DELLA)",
    "body": "– Vedere \nCASTELNUOVO DELLA MISERICORDIA.",
    "original_title": "MISERICORDIA (CASTELNUOVO DELLA)",
    "page": 157,
    "slug": "misericordia-castelnuovo-della",
    "byte_offset": 971440
  },
  {
    "context": "in Romagna, Misilium, e Misiliolum, ossia S.",
    "title": "MISILEO (PIEVE DI)",
    "body": "Giovanni di Susinana, nella Valle del \nSenio. – Pieve antica e borgo con castellare distrutto, \nnella Comunità e circa 4 miglia toscane a settentrione di \nPalazzuolo, Giurisdizione di Marradi, Diocesi e \nCompartimento di Firenze. \nSiede sulla ripa sinistra della fiumana del Senio, in \nun’angusta foce di monti e sull’estremo confine della \nRomagna granducale con la giurisdizione ecclesiastica e \ncivile d’Imola. Alla quale giurisdizione una volta il \ndistretto di Misileo apparteneva; mentre il suo piviere \nabbraccia tutta la giurisdizione di Palazzuolo, già distinta \nsotto il nome del Podere degli Ubaldini , poi dei \nFiorentini. \nNei primi secoli dopo il mille tennero signoria nel \ncastelletto di Misileo i conti Guidi di Modigliana, siccome \napparisce dai diplomi degl’imperatori Arrigo VI e \nFederigo II a quei conti palatini concessi, nei quali venne \ntra le altre cose confermato loro il castello predetto; cioè, \nMisiliolum cum curte sua. \nCon istrumento del 1281, rogato in Firenze da ser Bruno \ndi Tinuccio da Certaldo, il conte Guido Salvatico del fu \nconte Ruggirei, ed i CC. Guido e Aghinolfo del fu C. \nGuido di Romena comprarono da Ugolino del fu Ugo di \nMonte Bovario e Ildebrandino di Misileo (Misiliolo) il \ncastello di Monte Bovario situato dentro i confini del \npiviere di S. Casciano. – (P. ILDEFONSO, Delizie degli \nEruditi toscani. T. VIII.) \nDai conti Guidi questa contrada passò negli Ubaldini di \nSusinana con tutti gli altri luoghi della Val di Senio \nsuperiore, detta Val Maggiore, fino a che uno di quei \nbaroni, per nome Giovacchino di Maghinardo da \nSusinana, con suo testamento del 6 agosto 1362 chiamò \nall’eredità dei suoi beni la Repubblica fiorentina. – \nVedere PALAZZUOLO, e SUSINANA. \nLa pieve di Misileo nella fine del secolo XIII \ncomprendeva le seguenti chiese: 1. S. Pietro a Susinana; \n2. SS. Ilario e Macario al Frassino, (distrutta e traslata \nnella soppressa badia di S. Maria a Susinana, o Rio di \nCesare;) 3. S. Stefano a Palazzuolo, prepositura esistente; \n4. S. Martino a Salecchio con l’annesso di Sant’Egidio a \nSalecchiole , prioria esistente; 5. S. Andrea a Mantigno, \nesistente; 6. SS. Simone e Giuda a Bibbiana, esistente; 7. \nS. Lorenzo a Viliano , esistente; 8. S. Bartolomeo a \nLozzole, esistente; 9. S. Michele alla Rocca, esistente; 10. \nS. Michele a Campanara , esistente; 11. S. Benedetto \n(forse al Fantino ora sotto il titolo di S. Antonio al \nFantino); 12. S. Pietro di Piedimonte, esistente. \nLa pieve di S. Giovanni a Misileo nel 1833 contava 538 \nabitanti",
    "original_title": "MISILEO (PIEVE DI)",
    "page": 157,
    "slug": "misileo-pieve-di",
    "byte_offset": 971523
  },
  {
    "context": "in Val di Chiana.",
    "title": "MITIGLIANO",
    "body": "– Contrada nelle cortine \nsuburbane di CORTONA, di cui conservavano il \nvocabolo due chiese parrocchiali (S. Maria e S. Angelo) \n\nnella Comunità Giurisdizione Diocesi e circa miglia \ntoscane due a scirocco di Cortona, Compartimento di \nArezzo. \nTrovasi nella pendice orientale del monte di Cortona, \nlungo la strada che guida dalla città suddetta verso Val di \nPierle, e che biforca a grecale per entrare di là nella via \npostale alla dogana di Ossaja. \nLa contrada di Mitigliano, prima della legge del 30 \nsettembre 1772 relativa all’organizzazione amministrativa \ne civile della comunità di Cortona, faceva parte delle 18 \nville del Dipartimento del Piano di questa medesima \ncomunità. \nLa parrocchia di S. Maria a Mitigliano nel 1833 aveva 116 \nabitanti; e quella di S. Angelo a Mitigliano contava 371 \nabitanti.",
    "original_title": "MITIGLIANO",
    "page": 157,
    "slug": "mitigliano",
    "byte_offset": 974149
  },
  {
    "context": "in Val di Cecina.",
    "title": "MOCAJO",
    "body": "– Villa privata nella \nparrocchia di S. Lorenzo a Gello, piviere Comunità e circa \n4 miglia toscane a libeccio di Montecatini in Val di \nCecina, Giurisdizione e Diocesi di Volterra, \nCompartimento di Firenze. \nÈ nota questa località per la copia di lignite, specie di \ncombustibile fossile nascosto costà sotto il terreno \nterziario marino e poco lungi dalle rocce serpentinose che \nemersero di mezzo a quello. – Vedere MONTECATINI \nComunità.",
    "original_title": "MOCAJO",
    "page": 157,
    "slug": "mocajo",
    "byte_offset": 975008
  },
  {
    "context": "in Val di Pesa.",
    "title": "MOCALE",
    "body": "– Villa signorile con borghetto \nnel popolo di S. Maria a Marcialla, Comunità e circa \nmiglia toscane a grecale di Certaldo, Giurisdizione di \nCastel Fiorentino, Diocesi e Compartimento di Firenze. \nCotesta borgata con casa di campagna, dove nel 1774 \nvilleggiò il preposto Marco Lastri, diede a lui occasione di \nuna lettera odeporica intorno alla comunità di Barberino di \nVal di Pesa. – Vedere MARCIALLA.",
    "original_title": "MOCALE",
    "page": 157,
    "slug": "mocale",
    "byte_offset": 975490
  },
  {
    "context": "",
    "title": "MOCCOLI (POGGIO A)",
    "body": "– Vedere BADIUZZA AL PARADISO, e BAGNO A RIPOLI Comunità.",
    "original_title": "MOCCOLI (POGGIO A)",
    "page": 157,
    "slug": "moccoli-poggio-a",
    "byte_offset": 975933
  },
  {
    "context": "in Val di Magra.",
    "title": "MOCHIGNANO",
    "body": "– Casale con chiesa \nparrocchiale (Santa Maria Assunta) nella Comunità \nGiurisdizione e circa un miglio toscano a settentrione di \nBagnone, Diocesi di Pontremoli, già di Luni-Sarzana, \nCompartimento di Pisa. \nÈ posto in monte sul fianco meridionale dell’Alpe di \nMontorsajo, presso al confine dell’ex feudo di Treschietto. \nIl casale di Mochignano insieme con Nezzana, Cavezzana, \nCollesino, il castello di Bagnone ed altri casali di quel \ndistretto, nel 1549 si pose sotto l’immediata giurisdizione \ndel governo di Firenze. – Vedere BAGNONE Comunità. \nLa parrocchia di S. Maria a Mochignano nel 1833 contava \n151 abitanti.",
    "original_title": "MOCHIGNANO",
    "page": 157,
    "slug": "mochignano",
    "byte_offset": 976019
  },
  {
    "context": "in Val di Magra.",
    "title": "MOCRONE",
    "body": "– Casale composto di due \nvillate con chiesa parrocchiale (San Maurizio) nella \nComunità e circa 2 miglia toscane a settentrione di \nVillafranca, Giurisdizione di Aulla, Diocesi di Massa \n\n\n\nDucale, già di Luni-Sarzana, Ducato di Modena. \nTrovasi alla sinistra del fiume Magra, fra i confluenti \nMonia e Bagnone alla base occidentale del poggetto su \ncui risiede il castello di Malagrate, al qual marchesato di \nMocrone apparteneva. – Vedere VILLAFRANCA. \nLa chiesa parrocchiale di Mocrone è stata riedificata di \nrecente presso la vecchia di San Maurizio sotto \nl’invocazione della SS. Concezione. \nEssa nel 1832 noverava 214 abitanti.",
    "original_title": "MOCRONE",
    "page": 157,
    "slug": "mocrone",
    "byte_offset": 976690
  },
  {
    "context": "in Val d’Ombrone senese.",
    "title": "MODANE, o MODINE, CAPO MODINE, RIPA SOTTO  MODINE",
    "body": "– Casali nella \ncomunità e Giurisdizione di Asciano, uno dei quali, Ripa \nsotto Modine, fu comunello riunito alla suddetta \ncomunità. \nUn casale di Modine aveva chiesa sotto l’invocazione di \nSanta Cecilia di antico padronato della Badia di \nSant’Eugenio al Monistero . – Vedere ASCIANO \nComunità.",
    "original_title": "MODANE, o MODINE, CAPO MODINE, RIPA SOTTO ",
    "page": 158,
    "slug": "modane-o-modine-capo-modine-ripa-sotto-modine",
    "byte_offset": 977366
  },
  {
    "context": "in Val di Chiana.",
    "title": "MODANELLA",
    "body": "– Casale con chiesa \nparrocchiale (San Giovanni Evangelista) nel piviere di \nRigomagno, Comunità e circa 4 miglia toscane a levante \ndi Rapolano, Giurisdizione di Asciano, Diocesi di Arezzo, \nCompartimento di Siena. \nÈ posto sulla foce dei poggi che chiudono a ponente la \nvalle superiore dell’Ombrone senese, e quelli a levante \ndonde si disserta la tortuosa vallecola della Foenna \ntributaria della Chiana. \nFu antica signoria de’conti della Berardenga e della \nScialenga, i quali assegnarono in dote alla loro badia di \nSan Salvatore della Berardenga fra gli altri, alcuni loro \nbeni posti in Modanella. \nIn seguito acquistò podere in Modanella la nobil casa \nsenese de’Piccolomini, siccome tuttora appartiene a due \nrami di quella prosapia la villa signorile di Modanella \ninsieme col giuspadronato della chiesa parrocchiale. – \nSpettava a questo stesso ramo dei Piccolomini di \nModanella il primo arcivescovo di Siena. – (GIGLI, \nDiario senese). \nNel secolo XIII la Repubblica senese teneva in Modanella \nun giusdicente civile con licenza e parola del potestà di \nSiena. \nLa parrocchia di Modanella nel 1833 contava 170 \nabitanti.",
    "original_title": "MODANELLA",
    "page": 158,
    "slug": "modanella",
    "byte_offset": 977757
  },
  {
    "context": "",
    "title": "MODESTO (S.) ALL’OPPIANO, o A LOPPIANO",
    "body": "– Vedere OPPIANO DELL’INCISA. – Cotesto rinvio valga \nper tutti quei luoghi che hanno per titolare della loro \nchiesa parrocchiale San Modesto, o i SS. Modesto e Vito.",
    "original_title": "MODESTO (S.) ALL’OPPIANO, o A LOPPIANO",
    "page": 158,
    "slug": "modesto-s-all-oppiano-o-a-loppiano",
    "byte_offset": 978943
  },
  {
    "context": "già Mudilianum e prima di tutto Castrum Mutilum nella valle del Marzeno.",
    "title": "MODIGLIANA",
    "body": "– Piccola città nobile \ndella Romagna granducale, non ha guari terra cospicua \ncon sovrastante castello, dove ebbe sede il primo stipite \ndei conti Guidi, attualmente residenza di un vicario regio, \ncapoluogo di Comunità e di Giurisdizione con pieve \npropositura e collegiata (S. Stefano PP. e M.) nella \n\nDiocesi tuttora di Faenza, Compartimento di Firenze. \nModigliana è posta nel grado 29° 27’ 3” di longitudine e \n44° 9’ 44” di latitudine: circa 9 miglia a ostro di Faenza, \n15 miglia a ostro-libeccio di Forlì, 10 miglia da Terra del \nSole nella stessa direzione, 11 miglia a ostro-scirocco \ndella Rocca di S. Casciano, e 13 miglia a grecale di \nMarradi. \nLa situazione di Modigliana può dirsi vantaggiosa ogni \nqual volta si consideri che essa riposa nell’estremo lembo \ndei contrafforti dell’Appennino; fra i fiumi Montone e \nLamone, sul confine di tre vallate, ossia di Valle Acereta, \ndi Ibola e del Tramazzo , solcate da altrettanti torrenti, o \nfiumane, che confluiscono tutte dentro o sotto Modigliana, \nlà dove perdono il loro nome per darlo alla più grossa \nfiumana del Marzano, che è pur essa tributaria del fiume \nLamone alle porte di Faenza. \nIl fabbricato di Modigliana è diviso in due quartieri; il \nprimo è la parte più vetusta del paese, denominata il \nCastello; l’altro è la parte moderna, chiamata il Borgo. La \npiù antica è posta alle falde del monte delle Forche, ultima \ndiramazione del contrafforte che scende dalla schiena \ndell’Appennino fra i torrenti Ibola e Tramazzo, sopra un \ndi cui risalto risiede l’antico e semidiruto castello di \nModigliana. \nDal quartiere del Castello a quello del Borgo si ha accesso \nsopra un ponte triturrito che cavalca la fiumana del \nTramazzo. Nella parte antica trovasi il pretorio, che fu \npalazzo dei conti Guidi, lo spedale, il monte di pietà, il \ncollegio e la chiesa de’PP. delle Scuole Pie, ecc.; mentre \nnel Borgo esistono le fabbriche più decenti, la chiesa \ncollegiata, alcuni conventi e varii stabilimenti pubblici e \nprivati. \nSi è molto disputato, a qual paese applicare si dovesse il \nCastrum Mutilum rammentato da T. Livio nei libri XXXI \ne XXXIII delle storie romane. \nChe Modigliana però debba a quel castello l’etimologia \ndel suo nome, lo fa spontaneamente congetturare la \npiccola differenza che ha cangiato il castrum Mutilum nel \ncastello de Mutiliano, e finalmente di Modigliana. Inoltre \nsembra fornire una plausibile conferma il sapere, che costà \npresso fia da cercarsi la posizione del castel Mutilo degli \nantichi, qualora si voglia starsene senza prevenzione alla \ngeografia dei tempi, cui ne richiamano le descrizioni \nstoriche del medesimo T. Livio, non che le parole di \nStrabone, di Plinio seniore, ecc. \nAvvegnachè quei classici accennarono che il paese dei \nGalli Boii continuava, verso l’Appennino con quello dei \nLiguri Etruschi, mentre dal lato orientale aveva per limite \ngli Umbri della tribù Sapinia, socii del popolo romano; \ncioè, degli abitanti delle valli del Savio (Sapis) e del \nBidente. – Che poi il castrum Mutilum non appartenesse al \nterritorio della tribù Sapinia, siccome opinava Flavio \nBiondo, ma bensì alla regione dei Galli Boii, lo indicò lo \nstorico pavatino, sia allora quando, terminata la seconda \nguerra punica (anno di Roma 553, egli disse, che dai Galli \nBoii essendosi fatta una repentina incursione nel territorio \nlimitrofo dei popoli alleati di Roma, il console P. Elio \nPeto ordinò, che si scrivessero tosto due legioni, cui \naggiunse quattro coorti del suo esercito, e ne affidò \nl’impresa a C. Oppio prefetto de’socii, con ordine di \ndirigersi nella tribù Sapinia e di là penetrare nel paese \nde’Boii per dare addosso al nemico, scorrere e depredare \n\n\n\nil suo territorio. L’ordine del console fu eseguito, e da \nprincipio l’impresa riuscì favorevole alle armi romane; se \nnon chè Oppio avendo creduto il castello Mutilo paese \nidoneo al magazzino delle vettovaglie, senza prima \nfortificare i luoghi intorno, né esplorare le mosse \nde’nemici, questi all’improvviso assalirono i romani e i \nloro alleati sparsi alla rinfusa, trucidandone da 7000 \nuomini, compresovi lo stesso prefetto dell’armata. Coloro \nche poterono scampare alla strage, senza duce e senza \nbagaglio, nella notte seguente, retrocederono passando \ndalle foci dei monti per vie disastrose e quasi \nimpraticabili. \n(T. LIVII, Histor. Rom. Lib. XXXI). \nIn quanto all’altro fatto, accaduto poco tempo dopo sotto \nil consolato di L. Furio Purpureone e di M. Claudio \nMarcello (anno di Roma 558), ecco con quali parole T. \nLivio si esprime: L. Flurius Purpureo alter consul per \ntribum Sappiniam in Boioe venit. Iam castro Mutilo \nadpropinquabat; cum veritus, ne intercluderetur simul a \nBoiis Liguribusque, eadem via, qua abdusserat, reduxit \n(loc cit. Lib. XXXIII). \nA coloro che domandassero fino dove il paese de’Liguri \nnel nostro Appennino si estendesse a quell’età, e come \nquelle tribù potessero avvicinare il paese degli Umbri \nSarsinatensi, ossia i popoli della tribù Sapinia, io \ngl’inviterò a rileggere l’Articolo APPENNINO \nTOSCANO. (Vol. I pag. 101) della presente Opera. \nSolamente a questo proposito oltre quel passo aggiungerei \nin conforto di ciò due altri fatti citati dallo stesso istorico. \nIl primo dai quali, sotto l’anno do Roma 561, e l’atro \nnell’anno dopo; quando cioè L. Cornelio Merula, e poi L. \nQuincio Flaminio, entrambi consoli, mossero le loro \nlegioni non già per la Tribù Sapinia, come C. Oppio e L. \nFurio Purpareone fatto avevano per giungere nel paese \nde’Galli Boii, ma sivvero attraverso l’Etruria; dondechè \nCornelio Merulo arrivò fra i Boii rasentando i confini dei \nLiguri (cioè per l’Appennino del Mugello), mentre l’altro \nconsole dal paese degli Etruschi passò in mezzo alla \ncontrada dei Liguri; L. Cornelius Merula per extremos \nLigurum fines exercitum in agrum Boiorum \ninduxit…Quintius per Ligures in Boios venit. \nDopo questi pochi cenni mi sembra inutile il cercare col \nCluverio, con Sanson e con tanti altri geografi moderni il \ncastel Mutilo nell’Appennino di Modena, oppure nel \npaese di Meldola sul Bidente, siccome qui lo collocava \nl’Abate Amati di Savignano. Dondechè, uniformandomi \npiuttosto al parere del dottissimo critico Muratori, mi \ngioverò della sua valevole sentenza, con la quale dichiarò: \nMutilum, nunc Mutiliana, vetustissimum oppidum. \nDelle vicende peraltro di cotesto paese; del quando e del \ncome il castel Mutilo prendesse il nome di castrum \nMutiliano, lo ha taciuto costantemente l’istoria, al quale \nrapporto a Modigliana si mostra tuttora silenziosa fino al \ndeclinare del secolo IX. \nImperocché il primo documento relativo alla corte di \nModigliana del territorio faentino trovasi in una carta \ndell’8 settembre 896, scritta in Ravenna nell’anno IV di \nLamberto re d’Italia, essendo pontefice Stefano VI, \nquando la contessa Ingelrada, figlia del conte Apaldo \nPalatino, vedova del duca Martino, donò al suo figlio \nPietro diacono molte corti poste nella Romagna, dal mare \nfino al giogo delle Alpi sui confini della Toscana. Fra le \n\nquali corti è rammentata ancora questa di Modigliana, \ncompresa nel territorio e giurisdizione di Faenza. – \n(HIEROM. RUBEI, Histor. Ravenn. Lib. V. – \nMURATORI Ant. M. Aevi T. I. – FANTUZZI, Monum. \nRavenn. T. II). \nChe il preaccennato Pietro diacono, figlio della contessa \nIngelrada e del duca Martino, donasse poscia le corti \nmedesime, o tutte o in parte, agli arcivescovi di Ravenna, \ne che per tal causa questi ultimi acquistassero dei diritti \nsopra Modigliana, è opinione di varii scrittori \nromagniuoli, senza per ora poterla appoggiare ad alcuna \npubblica scrittura sincrona capace di farne sicura fede. \nChecchè ne sia, fatto è, che il Fantuzzi scuoprì fra le carte \ndell’Arch. Arciv. di Ravenna varii documenti confacenti a \ndimostrare, come nel principio del secolo X abitasse in \nRavenna una figlia del duca Martino e della contessa \nIngelrada prenominati; la quale figlia portava lo stesso \nnome di sua madre. – (Vedere FANTUZZI, Monum. \nRavenn. T. I. Carte del 3 settembre 909 , e 13 novembre \n910. \nIntendo dire della stessa contessa Ingelrada giuniore, della \nquale il Rossi nel citato libro delle sue storie ravennati, \nall’anno 924, racconta, qualmente intorno a quest’anno la \ncontessa Englarata, chiamata anche Ingelrada, figlia del \nduca Martino, teneva una splendida corte nel suo castello \ndi Modigliana, quando vi capitò il conte Teudegrimo \nPalatino di Toscana; e come questo giovane seppe \nguadagnarsi l’amore della nobile sua ospite a segno che ne \nottenne la mano di sposa, per la quale cosa egli e la sua \ndiscendenza divennero signori di Modigliana. Quindi lo \nstorico medesimo appoggiato a un commentario MS. di un \ncanonico faentino, denominato il Tolosano, soggiunge: \nche il conte Teudecrimo incominciò a frequentare \nRavenna patria della moglie sua; mentre sedeva in quella \ncattedra Pietro arcivescovo. Il qual pontefice ravennate a \nquel tempo mostrando delle pretensioni sopra il castello di \nModigliana, si provò a viva forza di acquistarlo. Donde \navvenne, che il conte Teudecrimo giunto in Ravenna mise \nle mani addosso a quel prelato conducendolo sua prigione \nnella rocca di Modigliana. \nDovendo però noi seguire le tracce dei fatti storici desunte \ndai documenti coevi, piuttosto che da tradizioni di scrittori \nche vissero molti secoli dopo, e volendo farci egida di \nquelli anzichè di queste, non sarebbe difficile cosa a \ndimostrare l’anacronismo e le falsità che in mezzo a \nqualche lampo di verità comparisce dal racconto di sopra \naccennato, siccome dalle memorie istoriche e \ncronologiche de’conti di Modigliana mi proverò qui \nappresso di far rivalere. \nTutti gli scrittori, e con essi i due Ammirati, che hanno \ntrattato della famiglia de’conti Guidi, tutti la fanno venire \nin Italia dalla Germania con Ottone il Grande, ripetendo \ngli uni degli altri la tradizione, che dal conte Guido ebbe \nprincipio la sua casa, e che egli era nipote, o parente di \nquell’Imperatore, dal quale (aggiunse Giovanni Villani), \nfu fatto conte di Modigliana nel 967. \nMa che l’autore più remoto ch’io conosca della famiglia \nde’conti Guidi fosse un Tegrimo o Teudegrimo, e che \nquesti abitasse in Italia, e segnatamente in Toscana molti \nanni innanzi che vi scendesse dalla Sassonia l’Imperatore \nOttone I, io l’ho accennato qui sopra, non solo nel 924 \nsposo della contessa Ingelrada a Modigliana, ma eziandio \n\n\n\nlo rammentai altrove, quando nel 927 il re Ugo concedeva \nin benefizio al conte Teudecrimo suo compare il \nmonastero coi beni di S. Salvatore in Alina, ossia in \nAgna, situato presso il Montale nel piano orientale di \nPistoja. – Vedere AGNA in Val d’Ombrone pistojese. \nAnco agli Articoli FAGNO, FARO (VICO), LA RCIANO \nDI LAMPORECCHIO ecc. citai alcuni atti pubblici \ndell’Achivio vescovile di Pistoja, dai quali si piò rilevare, \nche l’autore più remoto dei conti Guidi fu veramente il \nconte Teudegrimo marito della contessa Ingeldrada; dal \nqual matrimonio nacquero due figli, cioè il conte Guido e \nRanieri che fu diacono. Ciò chiaro apparisce da un \nistrumento scritto in Pistoja nel2 ottobre 941, \ncorrispondente all’anno 16° di Ugo re d’Italia e 11° del re \nLottario suo figlio, col quale atto Rainieri diacono e \nGuido di lui germano, figli entrambi dei defunti conti \nTeudegrimo e Ingelrada , per suffragare l’anime dei \nsopranominati loro genitori, donarono alla cattedrale di \nPistoja, e per essa al vescovo Raimbaldo, un casalino \npresso la villa di Larciano con terre e masserizie annesse. \nAnche un istrumento del 20 aprile 943, registrato dal \nFantuzzi nel T. I. dei suoi Monum Ravenn., ci fa \nconoscere, che il conte Guido, nato dal fu conte \nTeudegrimo e dalla contessa Ingelrada, era marito di \ndonna Gervisa . \nDi cotesta contessa Gervisa , consorte del conte Guido \ntrovasi fatta menzione in un istrumento rogato in Pistoja \nnel 949, o 950, quando cioè dominavano in Italia re \nBerengario e Adalberto. – È un atto di donazione di 12 \npoderi, ossia case masserizie, posti in varii luoghi del \nterritorio di Pistoja, a favore di quella cattedrale, nella \nquale il conte Guido con quello stesso atto pubblico si \nelesse la sepoltura. – (CAMICI, Dei March. di Toscana). \nPoco tempo dopo venne a prender corona d’Italia Ottone \nI, (anno 961), il quale nel giorno 7 di aprile dell’anno \nsesto del suo regno (anno 961), stando in Classe presso il \nMonastero di S. Severo, e risedendo con esso in tribunale \nil pontefice Giovanni con molti vescovi, conti e duchi, \nalla presenza di Oberto marchese e conte del Palazzo, \ncomparve Pietro arcivescovo di Ravenna col suo avvocato \na chiedere giustizia contro il già citato Ranieri diacono, \nfiglio del fu conte Teudegrimo e della contessa \nIngeldrada; il quale Ranieri da qualche tempo innanzi era \nentrato armata mano a dilapidare l’episcopio di Ravenna, \ndove arrestò e mise in carcere lo stesso arcivescovo \nPietro, portando seco il tesoro della chiesa. Per la qual \ncosa l’arcivescovo medesimo aveva reclamato un’altra \nvolta a Roma davanti al pontefice Giovanni, e di nuovo in \nRavenna, quando in S. Apollinare si tenne un placito \ngenerale, e per la terza volta in un sinodo intimato dallo \nstesso arcivescovo, davanti al quale l’accusato Ranieri \nricusò di comparire. Che perciò questa fiata il \nprenominato arcivescovo si era diretto per la quarta volta \na Ottone il Grande. Questi però avendo fatto citare il \ndiacono Ranieri del fu conte Teudegrimo a comparire \ndavanti al tribunale dell’imperatore, e non essendo \ncomparso, fu pronunziata sentenza a favore di Pietro \narcivescovo, e condannato in contumacia il figlio del fu \nconte Teudegrimo alla restituzione di tutti i possessi e \ncose mobili da esso tolte alla mensa di Ravenna sotto \npena 2000 Mancosi d’oro. \nÈ per la storia cosa meritevole da avvertire, che cotesto \n\ngiudicato contro il fratello del primo conte Guido di \nModigliana cadde appunto nell’anno medesimo, in cui da \nalcuni cronisti di buona fede fu creduto che il conte Guido \ne consorti ricevessero in feudo Modigliana da Ottone I. \n(GIOV. VILLANI, Cronic. Lib. V. c. 37). \nDa tutto ciò si viene a conoscere, che la famiglia de’conti \nGuidi, sebbene al pari delle altre magnatizie dei marchesi \ndel Monte e dei conti Alberti, professasse e vivesse a \nlegge Ripuaria , pure essa abitava in Toscana fino dai \nprimi anni del secolo X, tostochè nell’anno 927 la \ntroviamo nel territorio pistojese, nella cui cattedrale un \nfiglio del primo conte Teudegrimo si elesse la sepoltura \nnel 950, quando già i conti Guidi possedevano case e \npalazzo presso la stessa cattedrale, in guisa che da tali \nabitazioni ebbe nome una delle porte del primo cerchio di \nquella città, appellata di Guido, o del Conte Guido. – \nVedere PISTOJA. \nDopo tutto ciò non starò ad aggiungere, quanto poco si \naccosti alla verità quel racconto di Ricordano Malaspina: \nche il conte Guido fu de’suoi baroni della Magna, e venne \ncon lui (Ottone I) in Italia, ed ei lo fece conte Palatino, e \ndiegli il contado di Modigliana; che infine (detti conti) \nfurono cacciati di Ravenna e tutti morti da quel popolo \nper i loro oltraggi, salvo un piccolo fanciullo ch’ebbe \nnome Guido soprannominato SANGUE, per cagione \nde’suoi che furono tutti morti di sangue. Il quale Guido \nper l’Imperatore Ottone IV fu fatto signore di Casentino, e \nquesti fu quegli che poi tolse per moglie la contessa \nGualdrada di Fiorenza figliuola che fu di messer \nBellincione Berti de’Ravignani onorevole cittadino di \nFiorenza. (RICORD: MALASPINA, Istor fior. cap. 51.) \nPoco diversamente dal Malaspina discorre Girolamo \nEninges nella storia che fece dell’Imperatori, e dietro a \nquesti parecchi altri scrittori italiani e stranieri di epoche \npiù moderne. \nVero è che i due Ammirati nella storia della famiglia dei \nconti Guidi, non si affidarono a tutte coteste leggende, e \nparticolarmente in rapporto alla dispersione di quella \nstirpe, dimostrando l’errore di tutti coloro che credettero i \nconti Guidi di Modigliana e di Poppi un ramo disperso di \nquella nobilissima prosapia. \nComecchè la discendenza de’conti Guidi andasse di \ngenerazione in generazione crescendo, ciònnonostante fra \nle più anziane tra quelle dei conti di Modigliana restano \nsempre varie lagune, che né i due Ammirati nella storia \ngenealogica, né il P. Ildefonso nella serie cronologica di \nmemorie di quella famiglia, pervennero a innestare e a \nrenderla completa. Avvegnachè dopo gli istrumenti del \n941, 943 e 950 di sopra citati, e dopo il placito imperiale \nnel 7 aprile 967 pronunziato contro Ranieri diacono nato \ndal conte Teudegrimo e dalla contessa Ingeldrada di \nModigliana, non sono comparsi, o almeno non mi sono \nnoti, altri documento riferibili agli ascendenti di quel \nconte Guido figlio del fu conte Guido Guerra I, cui ci \nrichiama un istrumento del 6 ottobre anno 1025, \nall’articolo MARRADI da me citato. \nPiù chiaramente si mostrano i primi discendenti del conte \nGuido nato da Teudegrimo II e dalla contessa Willa, o \nGisla, figlia che fu del marchese Ubaldo. A quel conte \nspecialmente riferisce un documento (ERRATA: dell’8 \ngiugno 1007) dell’8 giugno 992 scritto nel castello de \nMutiliano (Modigliana) estratto dalle pergamene della \n\n\n\nbadia di S. Fedele di Poppi, già di Strumi. \nÈ una donazione della villa di Lonnano nel Casentino, che \nla suddetta contessa Gisla e il di lei figlio conte Guido \nfecero alla loro badia di Strumi per l’anima del fu conte \nTeudegrimo rispettivamente marito e padre. – Che la \nbadia di Strumi dovesse la sua fondazione al conte \nTeudegrimo II, lo dichiarava il suo figlio in altra scrittura \ndel 13 novembre 1017, data in Porciano; mercé la quale il \nconte Guido del già conte Teudegrimo (secondo di questo \nnome) e la contessa Imilda sua consorte confermarono \nalla badia di S. Fedele a Strumi, fondata dal conte \nTeudegrimo, marito dell’una, e padre dell’altra, tutti i \nbeni stati ad essa donati. \nCotesto conte Guido nel 1029 era rimasto vedovo della \ncontessa Imilda, come può rilevarsi da un istrumento del \nmarzo di quell’anno, con il quale il conte medesimo \nregalò alla badi prenominata tutte le decime delle corti \nche possedeva nel Casentino. – AMMIRATO, CAMICI \necc.) \nNell’anno 1034 era mancato ai vivi anche il conte Guido \ndel fu conte Teudegrimo II, siccome lo manifesta un \nistrumento stipulato presso Pistoja lì 8 aprile di \nquell’anno, con il quale i conti Teudegrimo III e Guido \nfigli del fu conte Guido offrirono alla cattedrale pistojese \nper l’anima del loro padre dieci poderi situati in quello \nstesso contado. – (CAMICI, de’Duchi e March. di \nToscana.) \nUno di cotesti figli, il conte Guido marito di donna \nAdaletta, nel 23 maggio del 1043, trovandosi infermo nel \nsuo castel di Groppoli sul Vincio, dettò al notaro \nGuinizzone un legato a favore della cattedrale di S. \nZenone di Pistoja. – (Vedere GROPPOLI nella Valle \ndell’Ombrone pistojese). – E ciò accadeva all’epoca \nmedesima, nella quale il di lui fratello conte Teudegrimo \nIII dalla sua abitazione di Pistoja donava alla badia di \nFonte Taona nell’Appennino pistojese tre coltre di terra \nsituata in luogo detto Bagio . \nFu questo medesimo Teudegrimo III, colui che nel mese \ndi marzo dell’anno 1048, stando nel suo resedio di Strumi \npresso Poppi nel Casentino, confermò all’abate di quel \nmonastero la villa di Lonnano con le sue dipendenze, \ncomecchè la fosse stata già donata nel 1007 dal conte \nGuido e dalla (ERRATA : contessa Gisla) contessa Imilia \nsuoi genitori. (CAMICI, opera cit.) \nÈ però incerto se debba riferirsi a questo conte \nTeudegrimo III (giacchè a me non sono noti altri di quella \netà) ciò che fu scritto da S. Pier Damiano in una sua \nepistola (Lib. II, Epist.9). nella quale lettera si fa \nmenzione di un conte Guido di Modigliana, che \npretendeva aver diritto sopra alcuni luoghi e terreni stati \ndonati alla badia di Acereta da conte Teudegrimo di lui \nzio, morto senza figliuoli. Quella lettera per altro doveva \nessere posteriore al 1059, poiché nel settembre di detto \nanno il conte Teudegrimo III assisteva nel borgo di S. \nGenesio il duca Gottifredo marchese di Toscana in un \nplacito dato a favore della badia fiorentina. (CAMICI, \nopera cit.) \nNon farebbe quindi maraviglia se al nipote di quel conte \nTeudegrimo qualcuno le parole registrate in altra lettera \ndello stesso S. Pier Damiano (Lib. IV Epist. 6), in cui si \nracconta la visione avuta da un prete cappellano del conte \nIldebrando di Maremma, figurando condannato ad atroci \n\ntormenti nell’inferno, dove il visionario vide un conte \nLottario, e dove doveva pure capitare fra pochi giorni un \nconte Guido. \nPeraltro qualche anno dopo lo stesso conte Guido \nmostrossi più mansueto verso il santo cardinale \nCamaldolense. Lo chè apparisce da un documento senza \ndata cronica, in cui si parla della riforma del monastero di \nAcereta e del vicino eremo di Gamugno, dopo di aver S. \nPier Damiano ottenuto il consenso dal chiarissimo conte \nGuido, e dalla contessa Ermellina serenissima sua \nconsorte. I quali coniugi si sottomisero alle riforme nuovi \nregolamenti fra l’eremo suddetto e il monastero di \nAcereta, ed in cui furono descritti i rispettivi confini \nterritoriali. Allora fu smembrato dal monastero di Acereta \nla chiesa di S. Donato in Mutiliano colle sue pertinenze \nper darla all’eremo di Gamugno, ad eccezione di due \nmulini e un’isola vicina, che restarono alla badia di \nAcereta. (Arch. di S. Lorenzo di Firenze. – LAMI, Mon. \nEccl. Flor. Tomo III. – ANNAL. CAMALD.) \nÈ della provenienza medesima un istrumento scritto in \nModigliana lì 6 maggio 1063, col quale Pietro vescovo di \nFaenza donò a Pier Damiano vescovo d’Ostia per i suoi \neremiti di S. Barnaba a Gamugno la metà delle rendite \ndella pieve di S. Valentino con altri beni spettanti alla sua \nmensa. – Vedere VALENTINO (PIEVE DI S.) i \nRomagna. \nDovendo tornare al conte Guido nipote del conte \nTeudegrimo III, dirò, che essi è rammentato in molti altri \nistrumenti, due dei quali scritti nell’anno 1056, e uno nel \n1062, editi dal Camici nell’opera sopraccitata. Appellano \nallo stesso conte Guido 3 documenti inediti, del 1055, \n1068 e 1084 esistenti fra le pergamene appartenute ai \nmonasteri di Rosano e di Vallombrosa, attualmente \nnell’Arch. Dipl. Fior. \nCol primo istrumento del settembre 1055, rogato in \nRosano, il conte Guido nato dal defunto Guido, e Guido \nfigliuolo rinunziano a Berta badessa per il monastero di S. \nMaria a Rosano tutte l’albergarie, placito, usi e diritti \nch’essi ed i suoi fedeli avevano sul castello, chiesa, \nmonastero, e borgo di Rosano. \nCon altro instrumento, fatto pur in Rosano nel maggio del \n1068, il conte Guido del fu conte Guido e la sua moglie \nErmellina figlia del marchese Alberto rinunziarono nelle \nmani dell’abate D. Gio. Gualberto per il suo Monastero di \nVallombrosa ad ogni giuspadronato sopra la badia dei S. \nMaria di Acquabella (Vallombrosa), cui donarono nel \ntempo stesso un pezzo di terra posto in luogo detto \nTaborra . \nEra il medesimo conte Guido quello che nel giugno del \n1084 trovavasi nella villa di Falgano, dove fece una \npermuta di beni che egli possedeva in Catiliana o \nCatiliano nel distretto di Magnale sotto Vallombrosa. \nNel 1086 cotesto conte Guido, detto anche Guido Guerra, \nstando nel suo castello di Cerreto nel Val d’Arno \ninferiore, insieme con la moglie contessa Ermellina figlia \ndel marchese Alberto e coi figli Teudegrimo e Guido, \naccordarono la loro protezione al monastero di S. Pietro a \nLuco in Val di Sieve. – Vedere CERRETO GUIDI. \nAd un placito della marchesa Beatrice, dato in Firenze lì \n25 febbrajo del 1072, a favore del monastero di S. Felicita \ndi quella città, assisteva lo stesso conte Guido. Il quale nel \nnovembre dell’anno 1094 elargiva beni alla badia di S. \n\n\n\nFedele Strumi per suffragar l’anima della contessa \nErmellina quondam sua moglie; e nel 21 gennajo 1096 \noffriva alla cattedrale di Pistoja tre coltre di terra poste a \nPupiliano nel pistojese pro remedio animae Ermellinae \nuxoris quae de hoc soeculo migrata est. (CAMICI, op. \ncit.) \nAnche in un istrumento del luglio 1097 lo stesso conte \nGuido Guerra, trovandosi nel suo castello di Monte di \nCroce, diede la libertà a due servi per suffragare l’anima \ndi un suo figlio defunto per nome Ruggero . – Vedere \nMONTE DI CROCE. \nFinalmente nel 1099 troviamo questo conte a far la sua \ncorte alla gran contessa Matilde di Firenze, dove nel 2 \nmaggio ratificò la rinunzia del castello e chiesa di \nCampiano in Val di Sieve a favore del capitolo fiorentino. \n– Seguitava egli nel 16 giugno 1099 la contessa Matilde \nin Lucca, dove il conte Guido si sottoscrisse a un placito \nin favore di quella mensa vescovile; ed era nel 6 \nsettembre successivo con la stessa marchesana \nsull’Appennino di Pistoja, nel Prato del Vescovo, dove fu \nproclamato altro placito in favore della badia di Fonte \nTaona, cui si firmò il nostro Guido comes de Mutiliano \ntestis. \nIn questo frattempo il conte Guido, passando a Pistoja nel \nluglio del 1099, insieme col di lui figlio Guido Guerra \n(III di tal nome) rinunziò a benefizio del monastero di S. \nMercuriale di Pistoja l’usufrutto di alcuni suoi terreni \nposti in Cavajano, Fremiani e Germinaja . – Vedere \nGERMINAJA. \nFinalmente nel 12 novembre dello stesso anno 1099 lo \nstesso signore non solo continuava a far la sua corte alla \nduchessa Matilde, che era passata in Lombardia nel suo \ncastello di Brescello, ma in un privilegio da essa lei \naccordato al monastero di Brescello troviamo il conte \nGuido dichiarato figlio adottivo della contessa Matilde; e \ncome tale obbligava sé e i suoi eredi a quanto in quel \nprivilegio veniva al monastero avito dalla gran contessa \ndonato. (CAMICI, op. cit.) \nAnche ad un placito del 1100, dato in Firenze dalla \nprefata marchesana a favore della Congregazione \nvallombrosana, si trovano presenti il conte Guido e il di \nlui figliuolo Guido Guerra. – Ma il padre di quest’ultimo \npiù non esis teva tra i vivi nel 19 novembre 1103, tostochè \nin altro placito della marchesa Matilde, proclamato nel \nmonastero di S. Salvatore del contado aretino a favore \ndella badia di Vallombrosa, si trova fra i testimoni il conte \nGuido Guerra del fu conte Guido. \nCi scuopre la moglie di cotesto conte Guido Guerra III \nuna carta del febbrajo 1116, dato presso la pieve di S. \nDetole sulla Moscia, colla quale il conte Guido Guerra e \nla contessa Imilia di lui consorte rinunziarono all’abate di \nS. Benedetto delle Alpi di Bifolco la loro ragione e \ngiuspadronato che avevano sul monastero e chiesa di S. \nAndrea a Dovadola. – (Arch. di S. Lorenzo di Firenze. – \nLAMI, Mon. Eccl. Flor. Tomo III). \nCotesti due coniugi nel mese di dicembre del 1119 \nrisiedevano nel loro palazzo di Pistoja, dove la contessa \nImilia col consenso del conte Guido Guerra suo marito, \nnel dì 10 dello stesso mese, confermò a Rolando preposto \ndella pieve di S. Andrea a Empoli tutto ciò che il di lei \nmarito aveva promesso ed elargito a favore dei quella \npopolazione. – Vedere EMPOLI. \n\nNel 1131 il conte Guido Guerra III non viveva più, \nsiccome lo mostra una carta a favore del monastero di S. \nFedele di Strumi sopra Poppi fatta dalla contessa Imilia e \ndal conte Guido figlio di lei e del fu conte Guido. La qual \ncontessa Imilia è rammentata come vivente insieme al di \nlei figliuolo conte Guido in un istrumento dell’anno 1145. \n– Vi è ragione da credere che sia quello stesso conte \nGuido Guerra (IV) che Ottone Frisingenese qualificò per \nil più potente signore della Toscana, quando avvisava, che \ni Senesi all’anno 1144, essendo già confederati con esso \nconte, si congiunsero ancora coi Lucchesi per resistere alle \nforze unite dei Fiorentini e dei Pisani; e questo medesimo \nconte Guido di Modigliana che nel 1146 respinse le \nmasnade inviate dalla Repubblica fiorentina per assalirlo \nnel suo castello di Monte di Croce. – Finalmente richiamo \nallo stesso personaggio due atti del 28 e 29 marzo \n1156circa una permuta di beni con l’abate del Monastero \ndo Poggio Marturi presso Poggibonsi. (ARCH. DIPL. \nFIOR. Carte dello Sped. Di Bonifazio). \nIl di lui figlio Guido Guerra (V di questo nome)nell’anno \n1185 corteggiava l’Imperatore Federigo I, mentre passava \ndi Firenze, dove, al dire dell’Ammirato (Ist. Fior. lib. I) il \nconte Guido Guerra persuase quell’Augusto a togliere a \nFiorenza la giurisdizione del suo contado. Realmente poi \nnel 6 settembre del 1186, ad istanza di Rolando abate del \nmonastero di Poggio Marturi, fu pronunziata dal giudice \nimperiale residente in Sanminiato una sentenza contro il \ndetto conte Guido Guerra a cagione di certi beni situati in \nPoggibonsi, che il conte Guido di lui padre aveva dato in \npermuta a detto monastero (loc. cit.) \nÈ credibile che allo stesso conte Guido Guerra V \ndall’Imperatore Arrigo VI fosse concesso lì 25 maggio del \n1191 quell’onorifico privilegio, col quale a lui e ai suoi \neredi furono confermati in feudo molti paesi, castelli e \nvillaggi sparsi per la Romagna e per tutta la Toscana, \nnominando fra quelli in capo lista, come degli altri \nmaggiore, Matilianum cum rocca et castello et cum tota \ncurte eiusdem. \nNel dì 11 novembre del 1195 il conte Guido Guerra V fu \ntra i magnati comparsi al congresso del Borgo S. Genesio \nper aderire alla lega guelfa dei comuni e dinasti della \nToscana seguaci di quel partito. \nPoco dopo la suddetta età, cioè al principio del secolo \nXIII, molti scrittori rammentano l’aneddoto della bella e \nvirtuosa Gualdrada figlia di Bellicion Berti, che poi fu \nsposa di un Guido conte di Poppi, e che l’Ammirato crede \nfiglio del suddetto conte Guido Guerra V; dal qual \nmatrimonio secondo lui nacquero otto figliuoli. \nSenza negare, e asserire parola, se l’aneddoto fosse \nfavoloso piuttosto che verosimile, dirò solamente non \nessere comparso finora alla luce (ch’io sappia) alcun \ndocumento a conferma di tutto ciò. \nIn quanto al conte Guido di Modigliana, la cosa meno \ndubbia si è, che una di lui consorte era sorella del conte \nPietro Traversari di Ravenna, e che da un tale matrimonio \nnacquero cinque figli maschi, cioè, Ruggero, Guido, \nMarcovaldo, Aghinolfo e Teudegrimo . A favore dei quali \nlo zio conte Pietro Traversari, per atto di donazione del \n1196, rinunziò varie castella di sua giurisdizione situate \nnella Valle del Montone. – Vedere DOVADOLA. \nIl Fantuzzi nel T. III de’suoi Monum Ravenn., all’anno \n1195, accenna un trattato stipulato fra il conte Guido \n\n\n\nGuerra e il Comune di Faenza, al quale sembra che al \nconte si desse in accomandigia con il suo castello e \nterritorio di Modigliana. \nNell’anno 1220 il conte Guido Guerra VI signore di \nModigliana unitamente agli altri quattro suoi fratelli \nottenne un diploma dell’Imperatore Federigo I in \nconferma di quanto era stato conceduto dall’Imperatore \nArrigo VI al conte Guido Guerra Palatino di Toscana loro \ngenitore. \nI suddetti cinque figli del conte Guido Guerra V di \nModigliana abitavano tutti in Firenze nel palazzo paterno, \nquando nel 1225 fu ivi stipulato un istrumento di compra \nin comune di varie castella e corti poste nella Valle di \nBagno. \nDopo di ciò accadde che il conte Ruggero uno dei 5 figli \ndel conte Guido Guerra V mancasse ai vivi senza prole; \ncosicché i quattro fratelli superstiti, nell’anno 1229, \nmediante una nuova divisione di beni, divennero capi di \naltrettante diramazioni della stessa famiglia. – In vigore di \ntutto ciò avvenne, che il conte Guido Guerra VI costituì il \nramo dei conti di Modigliana e di Poppi, detto questo di \nBattifolle, mercé due figli avuti dalla contessa Govanna \nde’Marchesi Pallavicini, cioè il conte Guido Novello e il \nconte Simone; e fu a questi due germani che l’Imperatore \nFederigo II spedì un diploma da Cremona dell’aprile del \n1247. – Dal conte Marcovaldo figlio del conte Guido \nGuerra V e dalla contessa Beatrice figlia del conte \nRodolfo di Capraja nacquero i conti Guido Guerra e \nRuggero , signori di Dovadola, di Tredozio, ecc. – Dal \nconte Aghinolfo, altro figlio del suddetto conte Guido \nGuerra V, nacque il conte Guido di Romena, ecc. – Dal \nconte Teudegrimo, quarto figlio del conte Guido Guerra, e \ndalla contessa Albiera sua moglie nacque un altro conte \nGuido signor di Porciano, di S. Bavello in Mugello, di \nCastel dell’Alpi ecc. \nRestarono indivisi, e si godevano in comune, varie terre e \ncastella del Val d’Arno superiore e inferiore, fra le quali \nMonte Varchi, Monte Murlo, Empoli e loro annessi, terre \nche quei dinasti tra il 1254 e il 1255 alienarono alla \nrepubblica fiorentina. – (Vedere i rispettivi articoli). \nGiova inoltre alla storia toscana il conoscere da qual ramo \nera escito il conte Guido Guerra del fu conte Marcovaldo, \nper essere stato uno dei campioni della parte guelfa; come \npure a quale ramo appartenne quel conte Guido Novello di \nModigliana seguace dell’opposto partito. Dico quel Guido \nNovello che nel 1252 alla testa dei Ghibellini assalì il \ncastel di Figline; che un anno dopo, stando presso Bagno \ndi Romagna nel piano della Castellina , fece quietanza \nfinale con il suo fratello conte Simone di Poppi, \n(ERRATA: con i suoi nipoti) con i suoi cugini conti Guido \ndel conte Aghinolfo di Romena, Guido Guerra e Ruggero \ndel fu conte Manovaldo di Dovadola; quello stesso conte \nGuido Novello che dal 1261 al 1266 governò la Toscana \nin qualità di vicario del re Manfredi capo della parte \nghibellina; quello finalmente che nel 1265 si trovò al \ncomando di un esercito senese contro i Fiorentini a Colle \ndi Val d’Elsa. \nQuindi ne conseguì, che il governo della Repubblica \nfiorentina poco dopo aveva cacciato di seggio i Ghibellini \nfulminò un bando di esilio (anno 1268) contro il conte \nGuido Novello di Modigliana, contro il conte Simone di \nPoppi di lui fratello, Guido, Bandino ed altri loro figli e \n\nnipoti. \nFra le memorie di Romagna esistenti nella Biblioteca \nVaticana trovasi un trattato di lega fatto nel 1258 fra il \nComune di Faenza e quello di Bologna contro i conti di \nModigliana, e ciò poco innanzi che fosse firmata una \nconcordia tra quei conti e il comune di Faenza \nrelativamente ai castelli di Modigliana, di Capperano e di \nPietra Mora . (FANTUZZI, loc. cit.) \nIn fine nell’archivio delle Riformagioni di Firenze si \nconserva una capitolazione conclusa nel 1270 fra il \ncomune di Forlì e quello di Modigliana, a nome di questi \nsi sottoscris sero i conti Guido Novello, Teudegrimo e \nSimone. \nFra i figli del conte Guido Novello , oltre il conte Bandino, \nsi rammenta all’anno 1291 dallo storico Giovanni Villani \nun conte Manfredi signor di Cast. di Ampinana, che questi \nin detto anno vendè alla Repubblica fiorentina. – Vedere \nAMPINANA. \nProbabilmente era quel conte Manfredi che insieme con \ndue suoi cugini conte Guido Novello giuniore e conte \nFederigo, nel 1280, dava un mallevadore a cagione di \nmille lire somministrate ad imprestito da alcuni cittadini \nfiorentini di casa Cerchi a favore dei conti Guidi di \nBattifolle, ossia di Poppi. – (P. ILDEFONSO Delic. Degli \nEruditi Toscani T. VIII). \nCerto è che il conte Federigo del ramo dei conti di \nBattifolle, fu padre di un conte Guido citato da Giovanni \nVillani nella sua cronica all’anno 1322. (Lib. IX cap. \n173). \nDal conte Bandino di Guido Novello nacquero due figli, \nGiovanni e Francesco, i quali per atto pubblico del 12 \nagosto 1350, furono ricevuti in accomandigia dalla \nSignoria di Firenze con il loro castello di Modigliana, e \ncon tutto il restante del loro dominio. (ARCH. DELLE \nRIFORMAG. DI. FIR. – AMMIRAT. ISTOR fior. Lib. \nXIII). \nPochi anni dopo, essendosi accesa guerra tra il Papa e i \nFiorentini, s’intese nel 1377 come la città di Faenza, dopo \nessere stata rubata dalla compagnia degl’Inglesi al servizio \ndel Pontefice, fosse poi venduta da quei mercenari al \nmarchese di Ferrara, cui nello stesso anno la ritolse \nAstorre Manfredi capitano dei Fiorentini. In questo \nfrattempo Modigliana, essendosi posta in libertà, si diede \nalla repubblica fiorentina per atto del popolo firmato lì 2 \nagosto 1377. Infatti la Signoria di Firenze con provvisioni \nde’21 e 26 dello stesso mese accetto la direzione di \nModigliana e del suo distretto previa la consueta solennità \ndell’annunzio al suono della campana del palazzo \nde’Signori, nel tempo in cui era capitano del popolo nel \ntempo in cui era capitano nel popolo Roberto di Ricciardo \ndi Saliceto, potestà di Firenze Piero de’Marchesi del \nMonte, e gonfaloniere di giustizia della Signoria il \ncittadino Angiolo di Bernardo Ardinghelli. – (AMMIR. \nOpera cit. e Arch. Comun. di Modigliana). \nFra i capitoli dell’accennata convenzione fuvvi questo, \nche la Signoria di Firenze, a miglio assicurare la libertà \nagli abitanti di Modigliana, ogni sei mesi avrebbe estratto \ndalle borse dei cittadini guelfi fiorentini destinati a \ncastellani di primo grado nei fortilizi del suo contado, un \ncastellano per recarsi a Modigliana, ricevervi la consegna \ndella rocca con tutte le armi e forniture da guerra, e \nfedelmente custodirla con 16 soldati a piedi in tempo do \n\n\n\npace e 25 in tempo di guerra. Per le quali cose gli abitanti \ndi Modigliana avrebbe pagato al castellano il debito \nstipendio tassato alla pari di quello del castellano di Colle \nin Val d’’Elsa. \nCoteste condizioni furono inserite dal comune di \nModigliana in testa ai suoi statuti municipali; i più antichi \nde’quali trovansi approvati dalla Signoria di Firenze nel \n1377, e nel 1386. \nFra le carte dell’Arch. Gen. Di Firenze, ora nell’Arch. \nDipl. si conservano quelle relative all’estrazione fatta nel \n31 maggio 1378 davanti alla Signoria di Firenze nella \npersona di Nastagio di Gerozio Soderini in castellano di \nModigliana; e il giuramento da lui prestato ai giudici della \ncamera e gabella. Quindi nel 28 maggio nel 1379 fu \nestratto in castellano della rocca stessa Giovanni di \nPerozzo titolare. \nHavvi inoltre un mandato di procura del 19 gennajo 1386, \ncol quale il consiglio generale del comune di Modigliana \nincaricò il suo sindaco Cristofano d’Jacopo a presentarsi \ndavanti ai Priori dell’arti e Gonfaloniere di giustizia del \nComune di Firenze per assistere all’imborsazione che \ndoveva farsi dalle persone destinate a potestà di \nModigliana. \nFinalmente ad istanza della comunità gli statuti di \nModigliana furono riformati nel marzo dell’anno 1445; \nriforma stata promossa dalla circostanza di essere stato il \npaese poco innanzi occupato dalle soldatesche del duca di \nMilano e da altri nemici della Repubblica Fiorentina. \nDondechè i Modiglianesi ricorsero alla Signoria di \nFirenze, affinché essa dichiarasse il pieno diritto la terra, \nuomini e distretto di Modigliana, assoggettandosi \nvolontariamente al dominio, giurisdizione, obbedienza e \ndevozione del Comune di Firenze. – Per la quale cosa il \nsenato fiorentino aderendo alle istanze dei Modiglianesi \ndeliberò, che la loro comunità coi suoi abitanti fosse \nesentata ed assoluta per sei anni avvenire dalla tassa \nannuale, ossia dal sussidio appellato Lance, riducendo la \ntangente consueta di fiorini 360, (a seconda del trattato \ndel 1403) a 200 fiorini d’oro, e condonando nel tempo \nstesso ogni debito arretrato. – Colla deliberazione del \nmarzo 1445 testè accennata il comune di Modigliana \naccettò le quattro condizioni seguenti; I. di rifare a sue \nspese dentro due anni i muri della rocca o fortezza, con \nche il suo perimetro dovesse abbracciare un più ampio \nspazio; 2. di essere tenuto il comune di Modigliana a \npagare i salari ai rettori o podestà, non che ai castellani \nnei termini prescritti e consueti; 3. che gli abitanti di \nModigliana e del suo distretto dovessero ricevere \nesclusivamente il sale da Firenze nella quantità, prezzo, e \nmodi stati già convenuti; 4. che l’estrazione del castellano \ndella rocca di Modigliana per il tempo avvenire si dovesse \nprendere dalla borsa del castellano di Castrocaro. \nDopo il concordato del 1445, che dichiarava Modigliana \ncol suo territorio distrettuale del dominio fiorentino, il \npaese continuò a reggersi nella forma suddivisa fino al \n1511. Ciò apparisce da una deliberazione del 22 gennajo \ndi quest’anno, presa dai capitani di parte Gu elfa della città \ndi Firenze, cui spettava l’esazione delle condannagioni \nfatte e da farsi dai rettori residenti nella parte della \nRomagna del distretto fiorentino . Nella quale \ndeliberazione fu ordinato, che gli uomini del capitanato di \nCastrocaro, in cui era compresa la potesteria di \n\nModigliana, fossero obbligati di pagare all’ospedale \ndegl’Innocenti di Firenze un aumento di condannagioni, \nintitolato caposaldo. Ma i Modiglianesi reclamarono \npresso i capitani di Parte Guelfa, esponendo: qualmente a \nforma dei patti antichi concordati con la Signoria di \nFirenze, gli uomini del comune di Modigliana erano \nraccomandati del Comune di Firenze, e non sudditi, \nsiccome più latamente (essi dissero) apparisce dalle \nprecedenti capitolazioni fatte nell’agosto del 1377, e \nconfermate nel marzo del 1445 . – In conseguenza di tali \nrimostranze i capitani di Parte Guelfa in Firenze una data \nsomma annuale per conte dei lavori da farsi alla rocca di \nModigliana. \nLe quali opere in detto anno essendo state compite, fu \nricolto il consueto assegnamento a favore del camerlingo \nde’sali. \nFinalmente la Signoria con riformagioni del 25 febbrajo \n1509, stile fior. e 1510, Stile comune, staccò la potesteria \ndi Modigliana dal capitanato di Castrocaro; dalla qual \nepoca in appresso quel potestà ottenne facoltà di giudicare \nnelle cause miste e criminali. \nFinalmente da una lettera degli Otto di Pratica del governo \nducale di Firenze, diretta lì 15 settembre del 1536 a \nBartolommeo Capponi commissario di Romagna, si \nrileva, che la comunità di Modigliana aveva supplicato il \nduca Alessandro de’Medici affinché egli volesse \nconfermare alla medesima le capitolazioni, e specialmente \nquelle relative alla potesteria separata dal capitanato dei \nCastrocaro con giurisdizione civile, criminale e mista. \nColla quale lettera i Signori Otto rispondevano, essere \nvolontà del duca Alessandro, che la comunità di \nModigliana si conservasse libera nel civile e nel criminale \ndai commissari di Castrocaro, richiamando in vigore le \nriformagioni della Repubblica Fiorentina concesse nel \n1509al tempo che fu podestà di Modigliana il magnifico e \ngeneroso uomo Raffaello di Pietro Velluti. (Arch. delle \nRiformag. Di Firenze). \nI privilegi stati accordati nel 1510 ai potestà di \nModigliana, e confermati nel 1537, subirono una leggera \nmodificazione nell’anno 1542, allorché il senato de’48, \nsentito l’oracolo del duca Cosimo, emanò una provvisione \ncolla quale fu ordinato, che per i delitti di omicidio, di \nassassinamenti alla strada, di banditi e di armi proibite \ndentro il territorio di Modigliana, il giudizio dovesse \nspettare non più a quel podestà della Romagna soggetti \nalla corona di Toscana. – Cotesto Senatus Consulto venne \nrinnovato negli anni 1557 e 1567 da Cosimo I, e di mano \nin mano da altri sovrani della dinastia Medicea, fino a che \nLEOPOLDO I con motuproprio del 30 settembre 1772 \ndeliberò un nuovo compartimento nei tribunali di giustizia \ndello Stato fiorentino. Fu allora che in Modigliana venne \neretta la residenza di un vicario minore avendo \ngiurisdizione civile e criminale non solo nella terra e \ndistretto comunitativo di Modigliana, ma ancora in quella \ndi Tredozio. \nIn cotesta occasione pertanto restarono soppresse le \npredette due potesterie, e fu ampliato in Modigliana il \nfabbricato del palazzo pretorio che credesi stato un dì \nabitazione dei conti Guidi. \nIn tempo della dominazione francese Modigliana fu \ncapoluogo di una sottoprefettura del dipartimento \ndell’Arno con tribunale di prima istanza. \n\n\n\nFinalmente a tenore del motuproprio di LEOPOLDO II \ndel 12 settembre 1837 il vicariato di Modigliana per le \nmaterie di polizia fu sottoposto al commissario Regio \ndella Rocca S. Casciano, e pei giudizi criminali e cause \ncivili superiori alle lire 200 fu istituito \ncontemporaneamente nella stessa terra della Rocca un \ntribunale collegiale di prima istanza. \nUn nuovo onore riceverono dall’Augusto regnante gli \nabitanti di Modigliana, allorché nel 1838 questa illustre \nloro patria fu dichiarata città nobile, con la quasi certa \nsperanza di vedere presto adempiti i voti unanimi tosto \nche essa verrà eretta in sede vescovile. \nChiesa e Stabilimenti pii . – In quanto alle chiese e \nstabilimenti di pietà in Modigliana, ricorderò prima di \ntutto la sua pieve dedicata a S. Stefano papa e martire; la \nquale, sebbene di origine ignota, deve risalire ad epoca \npiuttosto antica. \nEssa fu riedificata nel secolo XV e consacrata lì 18 \nottobre 1506 dal pontefice Giulio II, che vi celebrò il \ndivino sacrifizio dopo aver passata una notte in \nModigliana, quando vi era podestà per la repubblica \nfiorentina Raffaello di Ridolfo Giandonati. \nDirimpetto all’antica pieve, esistente nel borgo \noccidentale, trovavasi nei tempi andati il battistero di S. \nGiovanni Battista. Questo tempio con portico era di forma \nrotonda con ingresso rivolto a occidente, e conteneva \ndiversi altari oltre quello del S. Precursore. – Esso fu \ndemolito nel 1697 all’oggetto di dilatare la piazza alla \nchiesa plebana di S. Stefano. La qual chiesa fu riedificata \nnella guisa che attualmente si trova, ed in più ampia \nforma di quella del secolo XV, dopochè ottenne una \ncollegiata con 12 canonici e una dignità, cioè il preposto \npievano, per breve spedito dal Pontefice Alessandro VII \nin data del 16 febbrajo dell’anno 1660. \nSono sue filiali le seguenti otto chiese parrocchiali: 1. S. \nReparata in Valle Acereta ; 2. S. Giorgio in Lago; 3. S. \nCaterina in Albano; 4. S. Maria in Casale; 5. S. Pietro in \nTussino; 6. S. Maria in Fregiolo; 7. S. Maria in Monte; 8. \nS. Lorenzo in Miano. \nCuoprirono la carica di preposto della pieve di \nModigliana varii illustri sacerdoti, alcuni dei quali \nsalirono alla dignità di vescovi ed anche di cardinali. Di \nquest’ultimo numero fu Alemanno di Filippo di \nAlemanno Adinari, il quale nel 1400 fu creato vescovo di \nFirenze, indi arcivescovo di Taranto, poscia nel 1406 \narcivescovo di Pisa, e finalmente dopo essersi distinte in \npiù legazioni pontificie ottenne dal papa Giovanni XXIII \nil cappello cardinalizio. \nIn quanto alle altre chiese di Modigliana, si è rammentata \nal secolo XI un dedicata a S. Donato con due molini e un \nIsola di pertinenza dei monaci Camaldolensi della Valle \nAcereta; ma quella piccola chiesa era è diruta, comecchè \nsia restato l’antico nome ai due mulini tuttora esistenti \nsulla fiumana del Tramazzo. \nLa chiesa collegiata di S. Bernardo, per lascito di un \nModiglianese fu fondata nel 1645 insieme colla canonica \ncui egli assegnò la dote per quattro cappellani perpetui \nmediante un breve ottenuto da Pontefice Innocenzo X. \nL’elegante oratorio della Madonna del Cantone è \nun’antica devota chiesina situata sotto il coro della pieve \ncollegiata. \nLa chiesa ora demolita di S. Antonio abate, chiamata del \n\nBorgo, a distinzione di altra chiesa di S. Antonio, è situata \nnel quartiere del Castello. Essa credesi opera della \ncompagnia dei Bianchi, se non fu piuttosto una delle \npercettorie dei canonici regolari di S. Antonio abate di \nVienna nel Delfinato, i quali possedevano varii di cotesti \nospizi anche nella Romagna granducale. Fatto stà, che \nquesta chiesa di S. Antonio abate divenne commenda e il \nprimo che la possedè coi suoi beni fu il cardinal Francesco \nAlbici Cesenate, per le di cui premure nel 1679 fu \nrestaurata, e finalmente un secolo dopo venne soppressa \nprofanata e ora demolita. \nEsistevano inoltre tra Modigliana e il suo territorio sei \nmonasteri, quattro dentro, e due al di fuori. Il monastero \ndelle monache Agostiniane rimonta all’anno 1548; la cui \nchiesa intitolata a S. Maria Maddalena fu riedificata \nsplendidamente e consacrata lì 30 novembre del 1748. \nCotesto asceterio è tuttora abitato dalle religiose della \nstessa regola con l’obbligo d’istruire le povere fanciulle \ndel paese. Esso da qualche tempo è stato destinato per \neducatorio alle fanciulle di agiate famiglie. Il monastero \ndelle religiose Domenicane con chiesa dedicata alla SS. \nTrinità ebbe il suo compimento nel 1658, sebbene quel \nclaustro non cominciasse ad abitarsi prima del 1686. Esso \nvenne soppresso nel 1808 sotto il governo francese, che lo \ndestinò a residenza della sottoprefettura. Serve \nattualmente per gli uffizi e l’archivio della cancelleria \ncomunitativa. \nIl convento e chiesa dei PP. Domenicani (La Madonna \ndelle Grazie) conta una fondazione anche più antica, \nmentre sino dal 1450 la comunità invitò a venire in \nModigliana alcuni frati dell’Ordine de’Predicatori dal \nconvento di S. Maria Maddalena, che essi abitavano un \nmiglio circa distante dalla città. Questi religiosi furono \nsoppressi nel 1787. \nIl collegio dei PP. Scolopi fu aperto nel 1689 presso la \nchiesa di S. Antonio da Padova, poi in quella de’SS. \nRocco e Sebastiano; fino a che dopo la soppressione dei \nDomenicani fu ceduto ai PP. delle Scuole Pie la loro \nchiesa e convento. \nIn distanza di un terzo di miglio dalla città sul dorso di \nameno colle, circondato di vigneti e di oliveti, sopra la \nconfluenza delle fiumane che danno origine al Marzeno, a \ncapo di un serpeggiante viale fiancheggiato da cipressi, \nrisiede un devoto convento con chiesa costantemente \nabitato dai PP. Cappuccini. Cotesti religiosi hanno riunito \ncostà una copiosa libreria con qualche antico cimelio \npatrio e non pochi MSS. il luogo pio ebbe il suo principio \nlì 11 novembre del 1561 sotto l’invocazione della \nMadonna della Pace sul Monte Sion. \nSpedale di Modigliana. La prima fondazione di questo \nspedale si deve alla pietà di Giovanni Ronconi di \nModigliana che nel 1643 lo dotò, e al Cav. Niccolò suo \nfiglio che lo attivò. Mercè le provide cura del Granduca \nLeopoldo I fu ingrandito e reso più comodo il locale, al \nquale vennero destinati molti beni delle compagnie \nsoppresse, detratti però gli assegni per i legati di messe. \nMonte di Pietà. Fu aperto nel 1738, siccome accenna una \nlapide che rammenta il nome di Costanza Severoli vedova \ndi Giulio Piazza, la quale consacrò tutto il suo patrimonio \na cotesta opera caritatevole in prò dei suoi concittadini. \nAccademia letteraria degl’Incamminati . Conta il primo \nalbore nell’anno1660 da un maestro pubblico. Fu quindi \n\n\n\nravvivata dai primi PP. Scolopi venuti in Modigliana nel \n1688; più tardi rinuovata sotto il titolo d’Incamminati nel \n1757, e finalmente con nuovi regolamenti a più utili e più \nesteso scopo nel 1795 destinata sotto gli auspici del \nGranduca Ferdinando III. \nHavvi inoltre in Modigliana un piccolo teatro nell’anno \n1794 dal Cav. Alessandro Bandini modiglianese, ed ora di \nproprietà di un’Accademia detta dei Sozofili. \nVi è pure un’Accademia filarmonica, ed una cassa di \nRisparmio affigliata a quella di Firenze. \nQuesta città conta fra gli uomini di merito, autori d’opera \npiù o meno pregiate, tre fratelli Fontana; cioè, il conte \nAgostino Fontana, dottore nell’una e nell’altra legge; \nmonsignor Giovanni che fu vescovo di Cesena dove nel \n1716 morì, e il P. Fulvio Fontana Gesuita. – Anche padre \nPietro Campadelli cappuccino fu autore di una \ndissertazione sopra il passaggio dell’Appennino fatta da \nAnnibale, e di una lettera Apologetica contro l’abate \nPasquale Amati pubblicata i Faenza nel 1771 e 1772. \nSpetta al padre Gabbriello Sacchini cappuccino un MS. \nintitolato: Storia della terra di Modigliana , esistente nella \nlibreria di quel convento. \nNon starò a lodare quel capitano di guerra da Modigliana, \ncitato dall’Ammirato all’anno 1537, perché fu impiccato \nin Firenze come fautore di ribellione contro Cosimo I. \nRammenterò bensì due Ronconi e un Borghi da \nModigliana, un monsignor Ravagli, un padre Francesco \nAntonio di lui fratello, religioso fra i minori osservanti, e \nun Savelli che ebbe fama di distinto giureconsulto. \nIn Modigliana ha luogo un mercato settimanale che cade \ndi giovedì, oltre cinque fiere annuali; cioè, una nel \ngiugno, la seconda nel 16 di luglio, la terza e la quarta nel \n2 e 20 di agosto, e l’ultima nel 4 di ottobre. \nLa Comunità coopera in parte al mantenimento de’PP. \ndelle Scuole Pie per la pubblica istruzione e mantiene un \nmedico e un chirurgo per la pubblica salute. \nRisiedono attualmente in Modigliana un vicario regio, un \ncancelliere comunitativo, un ingegnere di Circondario \nun’esattore del Registro, un conservatore d’Ipoteche e un \ndoganiere di terza classe. \nIl Tribunale di prima istanza è alla Rocca S. Casciano. \n\n \nMOVIMENTO della popolazione della città di \nMODIGLIANA a quattro epoche diverse, divisa per \nfamiglie. \n \nANNO 1551: Impuberi maschi -; femmine -; adulti \nmaschi -, femmine -; coniugati dei due sessi -; \necclesiastici dei due sessi -; numero delle famiglie 254; \ntotale della popolazione 1327. \nANNO 1745: Impuberi maschi 202; femmine 160; adulti \nmaschi 266, femmine 409; coniugati dei due sessi 446; \necclesiastici dei due sessi 161; numero delle famiglie 333; \ntotale della popolazione 1644. \nANNO 1833: Impuberi maschi 448; femmine 468; adulti \nmaschi 340, femmine 405; coniugati dei due sessi 967; \necclesiastici dei due sessi 68; numero delle famiglie 552; \ntotale della popolazione 2696. \nANNO 1839: Impuberi maschi 459; femmine 491; adulti \nmaschi 434, femmine 452; coniugati dei due sessi 1023; \necclesiastici dei due sessi 73; numero delle famiglie 584; \ntotale della popolazione 2932. \n\n \nComunità di Modigliana . – Il territorio comunitativo di \nModigliana occupa una superficie di 29714 quadrati agrari \ndei quali 869 sono presi da corsi d’acqua e da strade. – Vi \nesisteva nel 1833 una popolazione di 4810 abitanti, \ncorrispondente a circa 133 teste per ogni miglio quadrato \ndel suolo imponibile. \nConfina con cinque comunità, quattro delle quali del \nGranducato, e una (quella di Brisighella) dello Stato \npontificio. – Dal lato di ostro ha a contatto il territorio di \nMarradi, a partire dal crine del monte di Budrialto e \nnominatamente dalla casa detta il Borghetto. Di costà \nvalicando il poggio di Cerretto attraversa la valle di \nAcereta passando di poco al di là della chiesa di S. \nReparata presso il ponte di Campo; quindi sale nella \ndirezione di scirocco l’opposto poggio andando incontro \nal rio di Val di Briccola. Sopra esso rio sottentra la \nComunità di Tredezio, con la quale l’altra di Modigliana \nscende l’opposta pendice per entrare nella valle del \nTramazzo, in modo che arriva sulla ripa sinistra di questa \nfiumana per breve tragitto la rimonta fino alla confluenza \nin essa del rio Castagnola , dove il territorio comunitativo \ndi Modigliana passa sulla destra del Tramazzo, per \ncorrendo per breve tratto il rio Castagnola, che poi lo \nattraversa per salire verso levate sui poggi che \nfiancheggiano da scirocco a grecale la valle prenominata. \nCostà il territorio di Modigliana cambia direzione per \nrivolgersi da levante a ostro lungo la cresta dei poggi che \nseparano la valle del Tramazzo dal valloncello d’Ibola \nsino alle più remote sorgenti del rio Baccagnano. Con \nques t’ultimo, piegando a scirocco e poscia a levante va a \ntrovare le scaturigini del torrente Ibola, quindi attraversa i \npoggi donde si schiude la vallecola suddetta, per arrivare \nsulla cima del monte delle Macine. Costà cessa la \nComunità di Tredozio e viene a confine l’atra della Rocca \nS. Casciano, con la quale questa di Modigliana per corre \nnella direzione di grecale, da primo per termini artificiali, \nposcia mediante il rio Corradella e il torrente di Predo, in \ncui l’altro influisce, finalmente piegando a settentrione \ngiunge sulla strada pedonale che guida alla Rocca; la qual \nvia percorre da levante a ostro finche giunge alla Casa \nnuova sulla sommità dei colli che stanno di mezzo al \nvalloncello d’Ibola e alla valle del Montone. \nA questo punto voltando faccia verso levante e poco dopo \na settentrione cammina per termini artificiali sino alle \nsorgenti del rio Figadello , mercé cui và a raggiungere il \ntorrente della Villa Renosa . A cotesto torrente termina la \ncomunità della Rocca e viene di fronte quella di \nDovadola; con la quale la nostra Modigliana percorre di \nconserva nella direzione di grecale per il tragitto di circa 5 \nmiglia, da primo luogo il torrente suddetto, poscia per il \nrio Canovetto suo tributario, finalmente mediante termini \nartificiali; in guisa che, oltrepassata la nuova strada \nprovinciale che da Modigliana sbocca in quella regia \nlungo il Montone, trova la fiumana Samoggia, il cui alveo \nserve scambievole confine alle due comunità per il corso \ndi quasi 4 miglia sino al ponte, sul quale attesta la \ncomunità di Torre del Sole. Ma passato il ponte cessa il \nterritorio del Granducato, e sottentra quello pontificio \ndella Comunità di Brusighella, con cui l’altro di \nModigliana fronteggia per lunga strada. Innanzi tutto nella \ndirezione da grecale a libeccio voltando faccia a maestro, \n\n\n\nonde attraversare il vallonvello del torrente Albonello, \ndonde poi entrare nel vallone del Marzeno per arrivare, \nsempre per termini artificiali, sulla ripa destra di questa \nfiumana, circa 3 miglia a settentrione di Modigliana. \nCostà il corso tortuoso del Marzeno serve di confine per \nun mezzo miglio al territorio di Modigliana e a quello di \nBrisighella sino davanti alla confluenza in esso del \ntorrente Paglia. L’alveo di questo torrente, che viene dal \nlato occidentale del vallone del Marzeno, serve di confine \nalle due comunità, che lo rimontano di conserva nella \ndirezione da settentrione a libeccio fino alle sue sorgenti \nsulla cima del monte di Paglia. A cotesto punto la \nComunità di Modigliana dirigesi a ponente per andare a \ntrovare il rio Rivola, col quale i due territori scendono da \nschiena del monte di Paglia per il cammino di circa un \nmiglio e mezzo fino presso alla chiesa di Cottignola. \nDavanti alla quale chiesa parrocchiale la comunità di \nModigliana lascia fuori quel rio, e piegando da \nsettentrione a libeccio per termini artificiali va incontro al \ntorrente Ibola del Lamone, mercé cui sale il poggio di \nCasale del lato occidentale e di là quello di Melandro . \nFinalmente dopo tre miglia di termini artificiali i due \nterritori arrivano sul poggio di Budrialto , nella cui \nsommità, alla casa detta del Borghetto, esiste il termine \ndella comunità di Modigliana con quelle di Brisighella e \ndi Marradi. \nFra le fiumane che attraversano o che rasentano il \nterritorio comunitativo di Modigliana contasi quella \ndell’Acereta, detta comunemente di Valle, dell’Ibola e del \nTramazzo,l’ultima delle quali fiancheggia la terra di \nTredozio. Costà è la sola fiumana che passa per \nModigliana a piè del monte delle Forche, e che separa il \nquartiere più antico del Castello, posto alla sua destra, da \nquello del Borgo, situato alla sua sinistra. All’escita del \nTramazzo da Modigliana si riuniscono in un comune \nalveo, a sinistra la fiumana di Valle Acereta, e a destra \nquella dell’Ibola; ed è costà dove tutte tre perdono il loro \nnome, e lo danno al fiume Merzeno. \nOltre coteste fiumane havvi quella della Samoggia che \nlambisce i confini orientali del territorio di Modigliana, \nmentre il torrente Albonello li percorre dal lato di grecale. \nAnche l’Ibola del Lamone rasenta una porzione della \nstessa comunità a maestro di Modigliana. \nFra le montuosità più elevate del territorio in discorso \nprimeggia il poggio di Budrialto, posto a libeccio della \ncittà sul confine delle comunità di Marradi e di \nBrisighella, la dove i due territori s’incontrano nella \nsommità, che trovasi 1161 braccia sopra il livello del \nmare Adriatico. Viene secondo il poggio del Trebbio, che \nsi alza a scirocco in Modigliana sino a 1052 braccia; terzo \nin linea di elevatezza è il poggio di Melandro situato \nverso ponente, la cima del quale fu riscontrata 978 braccia \nsopra il mare. \nLe osservazioni trigonometriche istituite dal prof. P. \nInghirami sopra i poggi Melandro e Trebbio, nel tempo in \ncui l’orizzonte era nettissimo, somministrarono a quel \ndotto astronomo un divario di qualche centesimo di tesa \nrispetto al livello dei mari Adriatico e Mediterraneo. \nAvvegnachè da questo egli osservò dal poggio \nMelandro ,l’Adriatico compariva 10 centesimi di tesa più \nalto del Mediterraneo, e da quelle istituite sulla sommità \ndel Trebbio lo stesso Adriatico indicava un livello di 47 \n\ncentesimi più depresso del Mediterraneo. \nNiuno certamente dubiterà della nota precisione del \nvalentissimo astronomo fiorentino relativamente alle due \nosservazioni testé accennate; ma l’apparente anomalia \nresterebbe tolta, e la differenza di livello potrebbe anche a \nparer mio conciliarsi colla verità, qualora le suddette \nosservazioni trigonometriche fossero state eseguite, come \nio dubito, in ore diverse, una cioè dal poggio Melandro al \nmomento in cui la marea dell’Adriatico poteva essere alta, \ne all’incontro a bassa marea quando fu osservatolo stesso \nmare dal Trebbio. – Qualora questo dubbio fosse \nammissibile, gioverebbe eziandio a rendere ragione del \nperché dalla sommità del Castel Guerrino, dove lo stesso \nastronomo nel giorno 1 di ottobre 1821 vide i due mari, \nquello del Mediterraneo apparì più depresso 52 centesimi \ndi tesa dell’Adriatico. \nFra le strade rotabili che passano per Modigliana se ne \ncontano quattro provinciali; 1. che viene da Marradi a \nModigliana; 2. che da questa città sbocca nella regia del \nMontone sopra Dovadola; la 3. che da Modigliana \npassando per Tredozio và a raggiungere la stessa strada \nregia di Montone sopra Portico; e la 4. Strada provinciale, \no piuttosto un tronco, ossia continuazione delle tre \nprecedenti, che prosegue da Modigliana fino all’estremo \nconfine del Granducato nella direzione di Faenza. – inoltre \nsia per aprirsene una regia per la valle del Lamone più \nagevole della vecchia via mulattiera che sarà per valicare \nil giogo dell’Appennino di Casaglia, onde mettere in una \npiù comoda, più diretta e più facile comunicazione con la \ncapitale della Toscana Modigliana e Marradi, questi due \npiù grossi paesi della Romagna granducale. \nIn quanto spetta all’ossatura esteriore dell’anzidette \nmontuosità, a conferma di ciò che dissi agli Articoli \nDOVADOLA e MARRADI Comunità, aggiungerò qui: \ncome la struttura dei monti situati a scirocco e a ponente \ndi Modigliana apparentemente consiste per lo più in strati \ndi arenaria argillosa compatta, ricca di calce, della quale \nultima incontrasi una speciale stratificazione nella Valle \nAcereta. Ma la qualità di macigno argilloso, che \ncostituisce la roccia dominate di cotesta parte di \nAppennino, a mano a mano che si avvicina coi suoi sproni \nalla sinistra del Marzano, si arricchisce di argilla, diviene \npiù fragile e più scarsa di particelle di mica di un colore \nsmorto in guisa che acquista l’esterno una tinta grigio-\ncenere, sebbene internamente si conservi il color ceruleo, \nfino a che cotesta roccia si metamorfizza e finisce in una \nmarna argillosa, siccome tale più che altrove si manifesta \nnei valloni della Samoggia e del Marzeno. – Infatti è sulle \npendici dei poggi posti a levante e a grecale di Modigliana \ndove veggonsi comparire banchi di conchiglie fossili \nmarine e qualche volta rocce con impronte di pesci, e di \nvegetabili. \nNei poggi fra l’Ibola e di Tramazzo, a levante e scirocco \ndi Modigliana, l’arenaria micacea cretosa della sua \nsuperficie è fatiscente in guisa che si trasforma in globi \novali della mole di un più o meno grosso cocomero. \nNei monti a maestrale di Modigliana, fra il poggio di \nCasale e quello di Paglia, il terreno è decisamente terziario \ncosperso di filoni di solfato di calce (specchi d’asino) il \nquale si estende verso la Torre di Capperano al di là del \nconfine del Granducato, fra l’Albonello e il Marzeno. – \nAnche sul fianco orinatale del poggio di Trebbio, circa \n\n\n\nmiglia 3 a levante di Modigliana, lungo il vallone della \nSamoggia, si trova un potente banco di grandi ostriche, a \nluoghi nascosti, ma più spesso scoperto, il quale continua \nper qualche miglio dentro lo Stato pontificio. Ma dove si \naffaccia gigante è nel monte di Pietra Mora davanti a \nCastel della Pietra sul lato sinistro della Samoggia e allo \nstesso meridiano di Castrocaro; vale a dire 4 in 5 miglia a \ngrecale di Modigliana. Avvegnachè quel monte è coperto \nda un ammasso immenso di ostriche grossissime \ncementate da un sugo calcareo-ferruginoso-siliceo di tinta \ngiallo rossastra. \nVerso la pendice settentrionale del monte di Pietra Mora \ndopo il banco di ostricaja incominciano i poggi, sotto i \nquali si nascondono vene di solfo, e acque salsomarine. – \nVedere CASTRO CARO e TERRA DEL SOLE \nComunità. \nIn quanto alle produzioni agrarie il vicariato di \nModigliana sembra il meglio coltivato di tutti gli altri \nluoghi della Romagna granducale, giacché qua \nspecialmente sono comuni i vigneti, gli oliveti, i mori \ngelsi e altre piante fruttifere. \nChe più? Se io non temessi di errare, direi che in questa \nparte dell’antico contado fiorentino la coltivazione \ndell’olivo possa contare un’epoca delle più antiche fra i \npaesi dell’alta Italia; dove sembra che l’albero di Minerva \nnon alignasse anteriormente al dominio degli Ostrogoti. \nAvvegnachè niun documento, ch’io sappia, ce lo fa \nconoscere in Toscana né in Lombardia innanzi il regno di \nTeodorico, cui, vaglia il vero, l’agricoltura dell’Italia fu \ndebitrice di grandi eccitamenti e di una vita novella. \nMi gioverà a provarlo il papiro aretino esistente \nnell’Archivio Diplomatico di Firenze. Trattasi di un \ncontratto stipulato in Classe presso Ravenna lì 17 luglio, \nnel consolato di Basilio giuniore, vale a dire nell’anno \n541, dell’E. V. poco dopo l’espulsione dei Goti da \nRavenna. È concernente la vendita di un pezzo di terra \ndella misura, allora in uso, di due once, che Minuto \nchierico figlio del fu Cristoforo prete della chiesa, o legge \nde’Goti, alienò a Isacco saponajo per la valuta di venti \nsoldi di quella moneta. Segue sotto il contratto il mandato \ndel magistrato (Magistratus Quinquennalis, cunctique \nordinis Curiae) della città di Faenza, che ordina di mettere \nil compratore nel possesso reale del fondo comprato, \nsituato in luogo detto Domiziano, nei confini del territorio \nfaentino. Nel qual pezzo di terra si dichiara, che erano \npiantati vari alberi fruttiferi, con altri frutti: cum vineis \n(cito il testo), arboribus, arbustis, arbustulis, TALEIS \nOLIVARUM, pomiferis et fructiferis diversi generis. – \n(BRUNETTI, Codice Diplomatico T. I Pag. II.) \nOra l’olivo in Romagna, e specialmente nell’antico \ncontado di Faenza, non vi alignò, né vi aligna con frutto, \nse non dietro le ultime diramazioni dell’Appennino, cioè \nfra Brisighella, Modigliana e Tredozio. \nInfatti il prodotto medio annuo dell’olio nel territorio di \nModiglianasi calcola attualmente a libbre 20,000. \nLe altre produzioni di sopra suolo sono le foglie del gelso, \ntanto del Moro, quanto di quello delle Filippine, la cui \npiantagione si va ognor più estensamente propagando per \naccrescere il numero delle bigattiere, stante che la seta \ncostituisce per Modigliana un ramo importante d’industria \ne di commercio attivo. \nAnche le viti basse, disposte a ripiani sui fianchi delle \n\ncolline intorno alla città, producono vino di buona qualità, \nsufficiente ai bisogni della popolazione, ed anche per i \nstraordinari conviti. – Finalmente, se qua, come nelle \ncomunità vicine di Marradi e della Rocca, non abbondano \ndi troppo i castagni, i cerri, i lecci ed altre piante silvestri \ncedue e di alto fusto, non è da dire che esse manchino nei \npoggi più elevati e nella parte superiore del territorio \nmodiglianese. \nIn quanto poi alle seminagioni citerò quelle più comuni \nalla contrada, e che si riducono, ai cereali, alle biade, al \nfrumentone, miglio, civaie, canape e lino. \nMancano però, o sono rarissimi i prati artificiali, sicché la \nrotazione agraria di questa contrada ha bis ogno di essere \nmeglio conosciuta ed eseguita da quei proprietarii terrieri \nforniti d’intelligenza, che nutrono desiderio di non \nindietreggiare di troppo ai progressi che va facendo in \nToscana l’arte agraria. \nFra le manifatture quella della seta va accrescendosi e \nmigliorando in Modigliana per i continui impulsi che da \ntre lustri riceve, specialmente dal perspicace ingegno e \ndalla cooperazione di Giovanni Zauli nobile possidente \nmodiglianese. \nImperocché egli non solo fu il primo che fino dal 1823 \nintrodusse in Modigliana una filanda a vapore, ma ne andò \ndi ogni maniera perfezionando i meccanismi, in guisa che \nnel 1838 egli fece innalzare dai fondamenti in una sua \nvasta possessione suburbana un nuovo edifizio per uso di \naltra filanda a vapore e di bigattiera. Dalla quale ultima \nfilanda fu testé pubblicata una minuta descrizione del N° \n52 del Giornale Agrario toscano dall’erudito modiglianese \ndott. Francesco Verità. Né deve omettersi lo zelo di altri \ncittadini, i quali perfezionando l’antico metodo di trattura \nhanno efficacemente migliorato il filo della seta. \nEsiste altresì una fornace di terraglie in Modigliana, dove \nsi contano molti artisti pittori di ornato. \nLa popolazione del vicariato di Modigliana è stabile in \ntutto il corso dell’anno, trovandosi nel territorio viveri \nsufficienti al suo sostentamento, e non di rado anche \nsovrabbondanti per somministrare l’avanzo ai popoli dei \nvicariati limitrofi. \nInnanzi il regolamento del 21 ottobre 1775, relativo alla \norganizzazione economica della comunità di Modigliana, \nquesta era divisa in due corpi; cioè: la comunità della \nTerra, e quella del Contado. \nLa comunità della Terra si ristringeva alla sola terra, ora \ncittà di Modigliana. \nLa Comunità del Contado si estendeva per tutto il suo \nterritorio, ed era suddivisa i 24 sezioni, appellate Balie. \nErano queste: 1. Albano; 2. Buta; 3. Casale; 4. S. \nCassiano; 5. Cella; 6. Cerriano; 7. Fugnola; 8. Fiumana; 9. \nFregiolo; 10. Lago; 11. Miano; 12. Monte; 13. Oviglio; \n14. Pompegno; 15. S. Reparata; 16. Rivagotti; 17. Rivola; \n18. Rocca fiori; 19. S. Savino; 20. Sensano; 21. Tussino; \n22. Trebbio; 23. Vedereano; 24. Zola. \nFra le 24 Balie, quelle di Fiumana, di Fugnola, di Rocca \nfiori, di Cerriano, e in parte di Zola, per lo spirituale erano \nsottoposte alla parrocchia della chiesa collegiata di \nModigliana. – Le Balie di Buca e di Rivagotti \nriconoscevano la parrocchia di S. Pietro a Castagnara, e in \nparte la pieve di S. Valentino. – La Balia di Pompegno era \nsottoposta alla chiesa di S. Martino in Fregiolo; la Balia di \nOviglio a (ERRATA: S. Pietro in Tusciano) S. Pietro in \n\n\n\nTusino; la Balia di Rivola e ogni restante della Balia di \nZola erano della cura di S. Maria in Casale. La Balia di \nVediano , che aveva chiesa propria (S. Michele) fu riunita \na S. Maria in Castello. \nAttualmente la comunità di Modigliana si compone delle \nseguenti 15 parrocchie, più alcune frazioni di popolazioni \ndipendenti per lo spirituale da parrocchie, la cui chiesa è \nsituata fuori della comunità. \n \nQUADRO della Popolazione della Comunità di \nMODIGLIANA a quattro epoche diverse. \n \n- nome del luogo: Albano, titolo della chiesa: S. Caterina \n(Cura), diocesi cui appartiene: Faenza, popolazione anno \n1551 n° 34, popolazione anno 1745 n° 45, popolazione \nanno 1833 n° 50, popolazione anno 1839 n° 57 \n- nome del luogo: Casale, titolo della chiesa: S. Maria \n(Cura), diocesi cui appartiene: Faenza, popolazione anno \n1551 n° 142, popolazione anno 1745 n° 157, popolazione \nanno 1833 n° 196, popolazione anno 1839 n° 212 \n- nome del luogo: San Cassiano, titolo della chiesa: S. \nCassiano (Cura), diocesi cui appartiene: Faenza, \npopolazione anno 1551 n° 158, popolazione anno 1745 n° \n69, popolazione anno 1833 n° 154, popolazione anno \n1839 n° 166 \n- nome del luogo: Castagnara con l’annesso di Rivagotti, \ntitolo della chiesa: S. Pietro (Cura), diocesi cui appartiene: \nFaenza, popolazione anno 1551 n° 167, popolazione anno \n1745 n° 101, popolazione anno 1833 n° 152, popolazione \nanno 1839 n° 149 \n- nome del luogo: Cella, titolo della chiesa: S. Maria \n(Cura), diocesi cui appartiene: Faenza, popolazione anno \n1551 n° 95, popolazione anno 1745 n° 42, popolazione \nanno 1833 n° 67, popolazione anno 1839 n° 69 \n- nome del luogo: Fregiolo con l’annesso di Pompegno, \ntitolo della chiesa: S. Caterina (Cura), diocesi cui \nappartiene: Faenza, popolazione anno 1551 n° 167, \npopolazione anno 1745 n° 91, popolazione anno 1833 n° \n139, popolazione anno 1839 n° 161 \n- nome del luogo: Lago, titolo della chiesa: S. Giorgio \n(Cura), diocesi cui appartiene: Faenza, popolazione anno \n1551 n° 95, popolazione anno 1745 n° 96, popolazione \nanno 1833 n° 74, popolazione anno 1839 n° 92 \n- nome del luogo: Miano, titolo della chiesa: S. Lorenzo \n(Cura), diocesi cui appartiene: Faenza, popolazione anno \n1551 n° 66, popolazione anno 1745 n° 33, popolazione \nanno 1833 n° 50, popolazione anno 1839 n° 59 \n- nome del luogo: MODIGLIANA, titolo della chiesa: S. \nStefano Papa e Martire (Collegiata), diocesi cui \nappartiene: Faenza, popolazione anno 1551 n° 1327, \npopolazione anno 1745 n° 1644, popolazione anno 1833 \nn° 2696, popolazione anno 1839 n° 2932 \n- nome del luogo: Monte, titolo della chiesa: S. Martino \n(Cura), diocesi cui appartiene: Faenza, popolazione anno \n1551 n° 190, popolazione anno 1745 n° 52, popolazione \nanno 1833 n° 61, popolazione anno 1839 n° 76 \n- nome del luogo: S. Reparata di Valle, titolo della chiesa: \nS. Reparata (ERRATA: Pieve) (Cura), diocesi cui \nappartiene: Faenza, popolazione anno 1551 n° 221, \npopolazione anno 1745 n° 218, popolazione anno 1833 n° \n227, popolazione anno 1839 n° 152 \n- nome del luogo: Sansavino con l’annesso di Buta, titolo \n\ndella chiesa: S. Savino (Pieve), diocesi cui appartiene: \nFaenza, popolazione anno 1551 n° 243, popolazione anno \n1745 n° 166, popolazione anno 1833 n° 213, popolazione \nanno 1839 n° 219 \n- nome del luogo: Senzano, titolo della chiesa: S. Pietro \n(Cura), diocesi cui appartiene: Faenza, popolazione anno \n1551 n° 156, popolazione anno 1745 n° 51, popolazione \nanno 1833 n° 100, popolazione anno 1839 n° 109 \n- nome del luogo: Trebbio, titolo della chiesa: S. Maria \n(Cura), diocesi cui appartiene: Faenza, popolazione anno \n1551 n° 207, popolazione anno 1745 n° 144, popolazione \nanno 1833 n° 151, popolazione anno 1839 n° 156 \n- nome del luogo: Tuscino, titolo della chiesa: S. Pietro \n(Cura), diocesi cui appartiene: Faenza, popolazione anno \n1551 n° 162, popolazione anno 1745 n° 233, popolazione \nanno 1833 n° 326, popolazione anno 1839 n° 327 \n- Totale abitanti anno 1551 n° 3430 \n- Totale abitanti anno 1745 n° 3142 \n \nFrazioni di popolazione provenientida altre Comunità \n \n- nome del luogo: Boestmo, Comunità dalla quale deriva: \nStato Estero, popolazione anno 1833 n° 3, popolazione \nanno 1839 n° - \n- nome del luogo: Bosco, Comunità dalla quale deriva: \nComunità di Dovadola, popolazione anno 1833 n° 35, \npopolazione anno 1839 n° 47 \n- nome del luogo: Limisano, Comunità dalla quale deriva: \nComunità della Rocca, popolazione anno 1833 n° 22, \npopolazione anno 1839 n° 24 \n- nome del luogo: Castello Ottavo, Comunità dalla quale \nderiva: Stato Estero, popolazione anno 1833 n° 15, \npopolazione anno 1839 n° 18 \n- nome del luogo: S. Maria in Castello, Comunità dalla \nquale deriva: Comunità di Tredozio, popolazione anno \n1833 n° 49, popolazione anno 1839 n° 57 \n- nome del luogo: S. Valentino, Comunità dalla quale \nderiva: Comunità di Tredozio, popolazione anno 1833 n° \n98, popolazione anno 1839 n° 98 \n- nome del luogo: Valpiana, Comunità dalla quale deriva: \nStato Estero, popolazione anno 1833 n° 9, popolazione \nanno 1839 n° 3 \n \n- Totale abitanti anno 1833 n° 4897 \n- Totale abitanti anno 1839 n° 5183",
    "original_title": "MODIGLIANA",
    "page": 158,
    "slug": "modigliana",
    "byte_offset": 979165
  },
  {
    "context": "in Val Tiberina.",
    "title": "MODINA (MONTE)",
    "body": "– Vedere PIEVE S. STEFANO Comunità.",
    "original_title": "MODINA (MONTE)",
    "page": 169,
    "slug": "modina-monte",
    "byte_offset": 1055763
  },
  {
    "context": "nel Va l d’Arno superiore.",
    "title": "MODINE",
    "body": "– Casale con chiesa \nparrocchiale (S. Jacopo), in origine del piviere di Gropina, \nora di quello del Poggio di Loro, nella Comunità e quasi 3 \nmiglia a settentrione di Loro, Giurisdizione di Terranuova, \nDiocesi e Compartimento di Arezzo. \nSiede in luogo alpestre sul fianco occidentale del monte \nPrato Magno presso le sorgenti del torrente Ciofenna, che \nscende al suo levante scirocco. \nDella chiesa di S. Jacopo a Modine si riscontrano notizie \nfino dal secolo XII, poiché nel 26 aprile del 1184 i coniugi \nDrudolo di Grufolo e donna Dionisia, risedendo nel castel \n\n\n\ndi Loro, venderono per il prezzo di dieci soldi a don Fazio \npriore della badia di Sofena tutti i beni della cappella di S. \nJacopo a Modine. La qual chiesa continuava nel secolo \nXV ad essere semplice oratorio, quando nel 10 gennajo \ndel 1484, il monaco Benigno priore di Sofena l’ammensò \nalla prenominata badia. (ARCH. DIPL. FIOR. Corte della \nBadia di Ripoli.) – Vedere BADIA DI SOFENA. \nLa cappella di Modine fu compresa nella parrocchia di S. \nMaria di Querceto, fino a che mediante decreto vescovile \ndel 2 aprile del 1642 venne smembrata da quella cura ed \neretta in chiesa parrocchiale. \nLa rettoria di Modine è di data del governo. – Essa nel \n1745 contava 205 abitanti e nel 1833 ne aveva 146.",
    "original_title": "MODINE",
    "page": 169,
    "slug": "modine",
    "byte_offset": 1055840
  },
  {
    "context": "nella valle dell’Ombrone Senese.",
    "title": "MODINE (RIPA SOTTO)",
    "body": "– Vedere MEDANE, o MODANE (RIPA SOTTO).",
    "original_title": "MODINE (RIPA SOTTO)",
    "page": 170,
    "slug": "modine-ripa-sotto",
    "byte_offset": 1057172
  },
  {
    "context": "in Val Tiberina.",
    "title": "MOGGENANO",
    "body": "– Casale compreso nella \nparrocchia di S. Giovanni a Corliano, Comunità \nGiurisdizione e circa miglia 4 ½ a settentrione della Pieve \nS. Stefano, Diocesi di Sansepolcro, Compartimento di \nArezzo. \nRisiede sul fianco occidentale dell’Alpe della Luna alla \ndestra del Tevere e del torrente Isola suo tributario.",
    "original_title": "MOGGENANO",
    "page": 170,
    "slug": "moggenano",
    "byte_offset": 1057276
  },
  {
    "context": "(Mojona, Modiona) nel Val d’Arno casentinese.",
    "title": "MOGGIONA",
    "body": "– Villa con chiesa parrocchiale (S. Jacopo) \nnella Comunità Giurisdizione e circa 5 miglia a \nsettentrione di Poppi, Diocesi e Compartimento di \nArezzo. \nQuesta alpestre villa, che insieme col sovrastante eremo \ndi Camaldoli ebbe titolo di contea, giace sul fianco \nmeridionale del monte, donde a Camaldoli si viene, \npresso le scaturigini del torrente Sorra che si vuota \nnell’Archiano, lungo la strada mulattiera che guida a \nCamaldoli. \nDue signori diversi figurarono in Moggiona innanzi che \npassasse sotto il dominio dei Camaldolesi. Uno di essi fu \nil conte Ugo del fu conte Guido, che nel 1109 donò a S. \nEremo la chiesa di S. Maria di Moggiona con i beni \nannessi. L’altro signore era il capitolo della cattedrale di \nArezzo, cui nell’anno 1107 fu venduta la villa di \nMoggiona dal conte Guido Guerra e dalla contessa Imilia \nsua moglie, salvo il censo annuo di 40 soldi lucchesi. – \n(ANNAL. CAMALD.) \nQuindi lo stesso villaggio di Moggiona nel settembre del \n1130 apparisce nuovamente alienato dal capitolo aretino \nagli eremiti di Camaldoli per lire 94 e soldi 14; e poscia il \nmedesimo con due altri casali confermato in seguito al S. \nEremo da varii brevi vescovili, pontificii, e anche da \ndiplomi imperiali. Una delle bolle papali, nelle quali si \nconferma l’acquisto del villaggio di Moggiona a favore \ndegli eremiti di Camaldoli fu data da Innocenzo II nel \n1136; dalla quale si rileva che gli eremiti Camaldolensi \navevano acquistato nel vescovato aretino villam de \nModiona, quam emistis ab Henrico Preposito, et reliquis \ncanonicis, cum eccelsia eiusdem villae et decimationibus, \netc. – (opera cit.) \n\nAnche il conte Guido, figlio del fu conte Guido Guerra e \ndella contessa Imilia, nel 1146 approvò l’acquisto di \nMoggiona fatto dai Camaldolesi. Rapporto a che i sovrani \nd’Italia elargirono agli eremiti i diritti spettanti alla Regia \nCorona sopra Moggiona, consistenti nel fodro, angarie e \nalbergarie, come risulta da un diploma di Arrigo Videl \n1187, da Federigo II confermato quasi nel tempo stesso \nche quast’ultimo imperante accordava ai conti Guidi di \nPoppi e di Modigliana il tributo del placito sopra \nMoggiona. \nRisiedeva anticamente in Moggiona un giusdicente \nbaronale eletto dal priore di Camaldoli; il quale nel 1269 \ninsieme con due consoli dello stesso villaggio nominò sei \nindividui per la compilazione dello statuto di questo \ncomune. \nNel secolo XIV gli eremiti di Camaldoli sottoposero \nl’eremo, il paese e il distretto di Moggiona \nall’accomandigia dei conti Guidi di Romena, quindi del \nComune di Arezzo, e finalmente nel 1382, con \nriformagione della Signoria in data del 21 novembre, tanto \nil S. Eremo, quanto il paese e gli abitanti di Moggiona \nfurono presi sotto la protezione perpetua della Repubblica \nFiorentina con le capitolazioni seguenti. \n1. Che gli eremiti di Camaldoli siano in perpetuo sotto la \nprotezione e accomandigia del Comune di Firenze. \n2. Che gli ufiziali dello stesso Comune, cui soleva \naffidarsi la giurisdizione della città e contado fiorentino, \nabbiano facoltà di procedere contro chiunque laico che \ncommettesse maleficio nel territorio del S. Eremo per \ncondannarlo secondo le leggi patrie. \n3. Che sia lecito a ogni persona del contado fiorentino di \nattraversare il territorio di Moggiona, ed introdurvi \nqualunque mercanzia senza il pagamento di veruna \ngabella. \n4. Che il Comune di Firenze debba amore Dei difendere \ngli uomini di Moggiona da qualunque oppressione, o \nmolestia che gli fosse recata. \n5. Che possa il Comune di Firenze fabbricare a suo \npiacere in Moggiona, o nel suo distretto, qualsiasi \nfortilizio e farlo custodire dai suoi ufiziali. \n6. Che sia lecito alla Repubblica Fiorentina correggere e \nmoderare gli statuti di detti luogo in qualunque tempo e \nqualunque causa. \n7. Che gli uomini di Moggiona siano tenuti di offrire un \ncero di sei libbre nella mattina della festa di S. Giovanni. \n8. Infine gli uomini di Moggiona si obbligarono di fare \nqualunque atto di sottomissione in quella forma che più \npiacerebbe alla Signoria di Firenze. \nNello stesso anno 1382, a dì 20 ottobre, gli statuti di \nMoggiona furono approvati in Firenze dal priore di \nCamaldoli dal parlamento dei priori, dal gonfaloniere e \ncollegi della Repubblica per rogito di Ser Coluccio \nSalutati da Stignano cancelliere della Signoria. \nNel 1415, a richiesta degli eremiti di Camaldoli, con \nprovvisione della stessa Signoria fu deciso, dagli ufiziali \ndel monte di Firenze si dovesse amministrare la giustizia a \nMoggiona e nella tenuta del S. Eremo contro qualunque \ndebitore de’Camaldolensi. \nLa chiesa col popolo e distretto di Moggiona nel 1537 fu \nincorporata a quella del S. Eremo, cui fu destinato un \ncappellano amovibile, fino a che con notificazione del 22 \nnovembre 1776 fu pubblicato il motuproprio del 21 \n\n\n\nottobre, col quale il Granduca Leopoldo I dichiarò lo \nscioglimento della contea di Camaldoli; e che tanto il S. \nEremo quanto Moggiona e la tenuta della badia a \nPrataglia d’allora in poi dovesse essere considerati sotto le \ncondizioni medesime degli altri paesi e popoli del \nGranducato. \nGli abitanti di Moggiona ritraggono una misera \nsussistenza dai lavori di faggio per barili, bigonce, ed altri \nutensili campestri e da cucina, non che dalle opere ch’essi \nfanno nell’abetina di Camaldoli; come per es., nel taglio \ndei vecchi abeti, nella piantagione dei nuovi, nel traino \nde’fusti, nei lavori di strade, e i quelli di una campagna \nalpestre, il cui maggior frutto si riduce a castagne e \npiccoli armenti di pecore e ad un assai discreto numero di \nmajali. \nLa popolazione della parrocchia de’SS. Jacopo e \nCristofano a Moggiona nel 1833 contava 458 abitanti.",
    "original_title": "MOGGIONA",
    "page": 170,
    "slug": "moggiona",
    "byte_offset": 1057624
  },
  {
    "context": "in Val d’Orcia.",
    "title": "MOJANA, o MOJONA",
    "body": "– Casale perduto, \ncui fu dato impropriamente il titolo di Castello, nella \nComunità e Giurisdizione di Radicofani, Diocesi di \nChiusi, Compartimento di Siena. \nIl casale o castelluccio di Mojana probabilmente trovavasi \nfra Castiglione del Trinolo e Radicofani, a maestro di \nquesta terra, presso la confluenza del borro Guecenna \nnell’Orcia. \nIn ogni modo questo luogo perduto non fia da confondersi \ncon altro casale appellato Mojano, per esso nel contado di \nChiusi, e dove è esistito un monastero de’camaldolesi \nsotto il titolo di S. Benedetto a Mojano, perché \nquest’ultimo trovasi al di là della Chiana, attualmente \ndentro lo Stato pontificio. \nIn un diploma di Lodovico il Bavaro, riportato in parte \nall’Articolo CAMPIGLIA D’ORCIA, sono designati i \nconfini territoriali del castel di Campiglia, dove si \ndichiara, che questo territorio confinava da una parte con \nil distretto del Castel di Radicofani, e dall’altra parte con \nquello del Cast. di Mojana e del castello di Castiglione \ndel Trinorio. \nVarie pergamene della badia amiatina rammentano \ncotesta villa di Mojana; fra le quali ne citerò una \ndell’aprile 1094 data nella villa di Mojana, o Mojona del \nChiusino. È un breve (ERRATA : di Landolfo) di \nLanfranco vescovo di Chiusi che conferma agli abati della \nbadia amiatina i diritti sopra i castelli di Monte Pinzutolo \ne di Contignano. – furono scritti parimente nel castello di \nMojana due istrumenti del 3 dicembre 1319 riguardanti il \nfitto di certe terre poste nel distretto della Rocchetta \npresso Radicofani di proprietà anch’essa dei monaci del \nMonteamiata. (ARCH. DIPL. FIOR. loc. cit.)",
    "original_title": "MOJANA, o MOJONA",
    "page": 171,
    "slug": "mojana-o-mojona",
    "byte_offset": 1063405
  },
  {
    "context": "(Muriae) o SALINE VOLTERRANE in VAL DI CECINA.",
    "title": "MOJE",
    "body": "–Varie sono nel Volterrano le località dove \nfurono, o dove tuttora esistono e si estraggono dai pozzi \ndelle acque salse, ossiano i fontinai, che forniscono le \nsottostanti miniere (ERRATA : d’idroclorato di soda, o sal \nmarino) di cloruro di sodio, o sal gemma . – Le attuali \nesistono nella parrocchia di S. Leopoldo alle Saline, una \nvolta S. Pietro a Fatagliano nella Comunità Giurisdizione \nDiocesi e 4 miglia a ostro scirocco di Volterra, \n\nCompartimento di Firenze. \nI luoghi nei quali furono, o dove sono scavati i pozzi \nd’acqua salata consistono in una marna argillosa cerulea, \nsotto la quale s’incontrarono filoni di solfato di calce \n(gesso, o alabastrite) del zolfo, e idriclorato di soda, (sal \ncomune). Sebbene alcuni geologi considerino quest’ultima \nvarietà di terreno distinta da quello terziario marino in \nmezzo a cui giace, comecchè a giudicarne al primo aspetto \ntaluno probabilmente supporrà, che coteste gessaie, \nzolfiere e moje siano contemporanee all’epoca della \nmarna cerulea marina; ciò non ostante esaminando \nl’insieme della valle con occhio diligente, e con mente \nnon preoccupata si aderirà piuttosto all’opinione emessa \ndal dotto e accurato geologo Prof. Paolo Savi, il quale \nriguarda cotesti terreni gessosi, saliferi e zolfieri, il \nresultato dell’azione di cause plutoniane accadute nelle \nvicinanze di quel suolo. \nContuttociò lo stesso Prof. pisano conclude, non esser \ntanto facile il comprendere l’origine del sal gemma, né \ncome egli sia comparso in tanta copia in contesti luoghi \ndonde si scavano i pozzi, che forniscono l’acqua delle \nMoje Volterrane. (NUOVO GIORNALE \nDE’LETTERATI DI PISA N. 63. – Osservazioni \ngeognostiche del Prof. Paolo Savi). \nLa scoperta delle Moje Volterrane, dalla considerazione \ndelle cui acque salate si procura il sale a tutta la Toscana, \ndeve essere antichissima, giacché l’istoria ce ne ha \nconservata la memoria fino dal principio del secoli XI, se \nnon anche prima; a proposito di chè Gio. Targini nei suoi \nViaggi cita un diploma dell’imperatore Arrigo I dato \npresso Pis a nel 1015. \nSpettano alle moderne e principali saline quelle situate \nalla base meridionale del monte di Volterra lungo il \ntorrente Zambra che si vuota nel fiume Cecina, e che sono \nquelle denominate Moje di S. Lorenzo , le quali cessarono \ndi lavorare nel 1835. \nIl terreno di coteste pendici, siccome avvertiva Giovanni \nTargioni-Tozzetti, mostrasi per lo più composto di strati \ntortuosi ed ondeggianti di solfato di calce (gesso, alabastro \necc.), confermati in tanti arnioni, o botriti. Vi ha poi tutta \nl’apparenza, soggiungeva egli (e ciò fu poi constatato dal \nSalvi), che sotto i filoni d’alabastro sieno nascosti \nde’filoni di sal gemma , sopra de’quali passando le acque e \ndisciogliendone porzione, acquistare debbano la salsedine \nche quei filoni portano seco fin dove comparisce alla luce \nin forma di Moje. \nFra le varie Moje Volterrane, i pozzi più comodi, più \nricchi e attualmente in attività sono sei. I medesimi \nportano i nomi di pozzo S. Giovanni , di S. Antonio, di S. \nMaria, di S. Ottaviano , di S. Giusto, e di S. Luca. – Tutti \nquesti pozzi s’incontrano sopra una linea di circa un \nmiglio in direzione da settentrione a levante, a partire \ndalla fabbrica generale delle Saline di S. Leopoldo , dette le \nMoje nuove. \nMolti altri pozzi con edifizi per estrarre il sale esistevano a \nMonte Gemoli, a Querceto, a S. Benedetto ed altrove sulla \nripa di sinistra del fiume Cecina. Le quali Moje , benché \ncomprese in un diametro non maggiore di tre o quattro \nmiglia, per la lontananza dalla fabbrica delle attuali \nSaline, o Moje nuove, o sia ancora per essere mancata, o \nderivata la vena, o per altri inconvenienti, sono state da \nqualche tempo abbandonate e abolite. \n\n\n\nLa fabbricazione del sale alle Moje Volterrane si riduce \nalla semplice evaporazione delle acque salse estratte dai \npozzi di quella località, i quali sono profondi circa 40 \nbraccia. Attualmente è stata ordinata la costruzione di un \npozzo di dimensioni molto maggiore degli altri, nel quale \ndovranno imboccare due gallerie sotterranee destinate a \nraccogliere per via un gran numero di polle di acqua \nsalata. Nei tempi trascorsi si estraeva dai pozzi l’acqua \nsolamente con burbere, cui sono state sostituite le trombe \naspiranti e prementi. L’attuale direttore Professor Paolo \nSavi ha trovato utilissima una tromba a corona, la quale \nsembra la più adattata all’oggetto per la sua semplicità e \npiccolo costo; cosicché è improbabile che a tutti i pozzi \nsaranno applicate simili macchine. Innalzata per tali opere \nl’acqua salsa, questa si versa in acquedotti ultimamente \nstati tutti rifatti di nuovo, più alti e di un corso più diretto \ndi prima, sebbene alcuni di essi corrono un cammino poco \nmeno lungo di un miglio per trasportare l’acqua nel \ncisternone contiguo all’officina delle Moje . – Questo \ncisternone è diviso in due grandissime vasche quadrate di \nlegname di albero e di pino dentro un apposito edifizio, \ndifeso dalle acque piovane, lasciando libera la \ncircolazione all’aria ambiente. La capacità di cotesta gran \nconserva è tale da contenere acqua salata per più di tre \ngiorni di lavoro. Dalla conserva l’acqua salata entra per \ncanali di piombo nei due edifizi evaporatori, uno dei quali \nappellasi di S. Leopoldo, l’altro di S. Pietro , dal titolo \ndella vecchia e della nuova chiesa parrocchiale. Ciascuno \nedifizio consiste in due apparati salinatorj, che costà \nappellansi Fuochi; ogni Fuoco, o apparato, ha tre grandi \ncaldaje di bandoni di ferro innestati insieme da grossi \nbullettoni e ciascuna di esse caldaje di forma quadrilunga \nha una superficie di circa 132 braccia quadrate. Due di \nesse destinate a riscaldare l’acqua salsa sono una più \ndell’altra lontane dalla bocca dei tre fornelli. La prima si \nriscalda dai 40 ai 45 gradi del termometro di Reaumur; \nquella di mezzo la porta dai 55 ai 65 gradi, e nella terza la \npiù vicina alla bocca del forno segue l’ebollizione e \nconfezione del sale, giacché sotto questa stanno tre \nfornelli, ne’quali a seconda del bisogno s’introducono le \nlegna. L’aria riscaldante ed il fumo scorre poi sotto le \naltre due caldaje, per quindi escire da una cappa di forma \ncilindrica, ch’è una specie di colonna alta circa braccia \n25, la quale è posta dietro la caldaja più lontana dai \nfornelli. Cotesti fuochi di nuova costruzione accoppiano \nalla semplicità un grande effetto, sia per il calorico \nraggiante che non si disperde, sia per l’economia del \ncombustibile che vi abbisogna, come ancora per la \ndisposizione dei vasi salinatori che riscalda. Coteste \ncaldaje sono sorrette sopra il focolare da ben disposti dadi \ndi pietra, in guisa che la prima e più lontana dalla bocca \ndei tre fornelli di ciascun fuoco trovas i in un piano un \npoco più elevato della seconda, e questa della terza, \ntantochè quando estraesi il sale da quest’ultima, tosto \nmediante un sifone si riempie dell’acqua salsa della \ncaldaja seconda già riscaldata, come si è detto, a 60 e più \ngradi, e nella stessa guisa si fa passare ad ogni cotta dalla \nprima nella seconda l’acqua riscaldata a circa 45 gradi. – \nAvvertasi inoltre che la capacità di queste due caldaje più \nlontane dalla bocca dei fornelli essendo maggiore \ndell’ultima, ossia di quella dove l’acqua si condensa in \nsale, fa si che vi resta costantemente la metà o poco meno \n\nd’acqua già riscaldata allorché vi s’introduce la fredda \ndalla conserva. In ciascuno fuoco si ottiene ogni sei ore \nuna cotta, vale a dire 4 cotte ogni 24 ore, ed in ciascuna \ncotta si estraggono circa 5000 libbre di sale, consumando \na un dipresso ragguagliatamente undici once di legna per \nogni libbra di sale. \nAttualmente la fabbricazione del Sal da cucina è ridotta, \ncome dissi, alle Moje nuove, o di S. Leopoldo, fatte \ncostruire con magnificenza dal Granduca Leopoldo I \ninsieme col palazzo per i ministri, e la chiesa parrocchiale. \n– Dall’Augusto Granduca LEOPOLDO II quelle fabbriche \nsono state aumentate di comodi opportuni per la così detta \nstagionatura del sale e dei magazzini per conservarlo. \nFurono dall’attuale direttore ricostruiti tutti gli apparecchi \nsalinatorj sul sistema testé accennato, in luogo di quelli \nanticamente esistenti di prodotto più dispendioso, ed \nanche d’imperfetto sistema. Molte delle rammentate Moje \nappartenevano a dei particolari, o a dei signori dei castelli, \ndai quali in più tempi le acquistò per via di compre la \ncomunità di Volterra. Che sebbene questa ne restasse \nspogliata nel 1472, poco dopo le ricevè dalla Repubblica \nfiorentina in affitto con certi oneri, fino a che nel 1809 \nritornarono sotto l’amministrazione diretta del governo \nche allora dominava in Toscana. La salsedine delle acque \nnei sunnominati pozzi varia in ciascuno di essi, sebbene \nmolto maggiore nella stagione estiva che invernale. \nCalcolando i medesimi relativamente alla loro salsedine \nsono nell’ordine seguente; I° Pozzo di S. Antonio, è il più \nsalato di tutti, poiché in estate segna da 23 a 24 gradi; 2° \ndi S. Ottaviano che segna da 22 a 23 gradi; 3° di S. Giusto \nda 20 a 22 gradi; 4° di S. Luca da 18 a 19 gradi; 5° di S. \nMaria da 15 a 18 gradi; 6° di S. Giovanni da 6 a 7 gradi \ndell’Areometro di B. Appena ridotta l’acqua allo stadio \nsalino, si estrae il sale dalla caldaja conducendolo con uno \nstrumento chiamato Riscio sulla così detta Madiella , la \nquale consiste in un tavolone a sdrucciolo situato lungo la \nparete anteriore della caldaja di cristallizzazione, onde \npossa sgrondare la porzione del sale non solidificato. Fatto \nciò, il sale della madiella fino al 1835 soleva travasarsi in \nuna sottostante stufa, riscaldata dai tubi che vi si \nintroducevano dai fornelli dei fuochi, ed ivi si lasciava per \nsei ore innanzi di trapassarlo per un egual tempo nei \ncassoni del contiguo magazzino, sotto i quali \nattraversavano egualmente i conduttori del calorico \nprovenienti dal rifiuto delle caldaje. Ma queste operazioni, \nper ragioni chimiche trovate affatto inutili, sono state \ntolte; per modo che dopo il semplice sgrondo del sale, \nquesto si trasporta nei vicini magazzini stati recentemente \ncon intelligenza costruiti di nuovo, o rettificati e amplicati. \nLa caldaja di cristallizzazione è circondata nei quattro lati \nda pareti di legno, apribili in tanti sportelli, le quali sono \nconnesse ad un ampia cappa piramidale pur di legno. \nCotesto meccanismo raccoglie il caldissimo vapore delle \ncaldaje, liberando così da un sommo incommodo e \npregiudizio i lavoranti, giacché gli antichi fuochi erano a \nevaporazione aperta. Il prodotto annuo del sale che \nforniscono le Moje di S. Lorenzo suole ascendere un anno \nper l’altro dai 19 ai 21 milioni di libbre; cioè tre in quattro \nmilioni più che nei tempi passati. I boschi di Berignone, e \nquelli comunali di Decimo e di Stincano riservati a cotesto \nlavorio, più vari boschi di particolari, come per esempio \ndei signori conti Guidi di Volterra, sommin istrano tutto il \n\n\n\ncombustibile necessario. Siccome, a seconda delle ultime \ndiscipline stabilite, il combustibile non deve essere \nadoprato che dopo averlo fatto stagionare per sei mesi al \ncoperto, è stato costruito a tale oggetto un amplissimo \nmagazzino a pilastrate; racchiuso da un recinto di muro, il \nqual magazzino è capace di contenere la metà delle legna \noccorrenti per la fabbricazione di un anno. Nel 1831 fu \ncostruita e messa in opera l’ingegnosa bilancia col ponte \nmobile per pesare i carri che portano legna, e che \ntrasportano il sale, non che molti carri di altri generi sino \nal peso di 10.000 libbre. Nella manifattura delle saline \nsono impiegati 24 lavoranti, sei per ciascuno dei 4 fuochi. \nIl taglio dei boschi occupa da 50, persone oltre gli altri \nimpiegati per guardie, facchini e loro famiglie, ecc.; \ncosicché in inverno ammontano in tutto a circa 200 \npersone. \nDa coteste saline prende il nome la vicina chiesa \nparrocchiale di S. Leopoldo, alla quale fu riunita la \nsoppressa di S. Pietro a Fatagliano. – Cotest’ultima cura \nnel 1551 era ridotta a 50 abitanti e nel 1745 a soli 39 \nabitanti. – La nuova di S. Leopoldo alle Saline nel 1833 \nconteneva 336 abitanti. – Vedere FATAGLIANO",
    "original_title": "MOJE",
    "page": 171,
    "slug": "moje",
    "byte_offset": 1065092
  },
  {
    "context": "in Val di Serchio nella Garfagnana.",
    "title": "MOLAZZANA, o MOLEZZANA",
    "body": "– Villaggio capoluogo di comunità con \nchiesa parrocchiale (S. Bartolommeo) un dì filiale della \npieve di Gallicano, ora rettoria con battistero, nella \nGiurisdizione di Trassilico, Diocesi di Massa Ducale, già \ndi Lucca, Ducato di Modena. \nRisiedi in costa presso la base australe dell’Alpe Apuana \nlungo la fiumana della Petrosciana e a ponente della \nstrada provinciale che guida a Castelnuovo di Garfagnana. \n– Trovasi nel grado 28° 5’ longitudine e 44° 4’ 2’’ \nlatitudine; e confina a grecale col territorio granducale di \nBarga, a levante con il distretto lucchese di Gallicano, a \nostro ha la Comunità di Trassilico, a libeccio e ponente si \ntocca con la Comunità di Vergemoli, e a settentrione con \nquella di Castelnuovo Garfagnana. \nFra i ricordi relativi a Molazzana il Camici nel Volume II \ndei documenti spettanti ai duchi e Marchesi di Toscana, e \nDomenico Pacchi nelle memorie della Garfagnana \nriportano un placito della contessa Matilda pubblicato dal \nMansi, celebrato in Villa Fosciana lì 10 luglio 1105 ad \nistanza dell’abate della badia di S. Pietro a Pozzevoli. Con \nesso fu decretata la restituzione di alcuni beni che \nIldebrando del fu Pagano di Corsena aveva donato a \nquella badia; i quali beni erano situati in Corsena, a \ngranajolo, a Luliano, in Monte Fegatese, in Gallicano, in \nMolazzana, in Monte Altissimo, a Colmini, a Sassi, ecc. \nIl popolo di Molazzanafino verso la metà del secolo XV \nera addetto per l’ecclesiastico al pievano di Gallicano, e \nper il civile al giurisdicente della stessa vicaria lucchese; \nfinché il Pontefice Niccolò V nel 28 aprile del 1451, come \narbitro fra la Repubblica di Lucca e il duca di Moderna, \npronunciò un lodo in cui fu deciso: che i villaggi di \nBrucciano, Calomini, Cascio, Fabbriche, Forno Volasco, \nGragliana, Molazzana, Trassilico, Valico sopra, e Valico \nsotto, stati per l’addietro sotto la vicaria lucchese di \nGallicano, restassero sotto il dominio del duca di Modena, \ndalle genti del quale già da qualche tempo innanzi erano \nstati occupati, onde ne formò l’attuale vicaria di \n\nTrassilico. – Vedere GALLICANO e TRASSILICO. \nMa salito sulla cattedra di S. Pietro Leone X, questi per \nsollecitazione del suo parente, il cardinal Giulio de’Medici \narcivescovo fiorentino, indusse la signoria di Firenze a \ncacciare gli Estensi dalla Garfagnana. Se non che poco \nstante la morte di quel pontefice fece cambiar d’aspetto \nalle cose in guisa che il duca Alfonso di Modena fu \nacclamato signore in quasi tutta la provincia di \ngarfagnana. Dopo otto decadi fu provocato un più piccolo \nincendio per parte dei Lucchesi risguardo alla vicaria di \nTrassilico, e specialmente a Molazzana. La quale terra nel \n1602 fu assalita da Jacopo Lucchesini generale \nde’Lucchesi, sebbene senza effetto mercé un pronto \nsoccorso del Bentivoglio generale degli Estensi, che ruppe \ne disperse il campo nemico. –(MURATORI, Ant. Estens. \nT. II) \nNel territorio di Molazzana s’incontrano varie caverne, o \ngrotte vaste e curiose, suddivise in concamerazioni e \ncorridori, fra le quali una denominata la Buca delle Fate. \nSono esse incrostate di stalattiti e stalagmiti in scherzosa \nfoggia disposte. Anche nel monte di Valico sopra, detto \naltrimenti il Colle della Nuda , havvi un’ampissima \ncaverna internatesi nella roccia calcarea cavernosa, che \nserve di mantello a una parte di quell’Alpe Apuana. La \ncomunità di Molazzana comprende sette sezioni, le quali \ntutte insieme nel 1832 facevano 2131 abitanti, cioè: \n \nMOLAZZANA, parrocchia S. Batolommeo n° 506 \nCascio, parrocchia Ss. Stefano e Lorenzo n° 323 \nMont’altissimo, parrocchia S. Cristofano n° 90 \nBrucciano, parrocchia S. Sisto n° \nSassi, parrocchia S. Frediano n° \nEglio, parrocchia S. Maria e S. Rocco n° \nAlpi di Sassi ed Eglio n° \nTOTALE Abitanti n° \n \nMolazzana fu patria al letterato sacerdote Giuseppe \nBertagni, che fu sotto-bibliotecario della pubblica libreria \ndi Modena al temp o che ne era direttore il celebre \nMuratori. Più tardi il Bertagni si ritirò in patria, della cui \nchiesa fu parroco prima che venisse eletto arciprete a \nCastelnuovo, dove nel 1759 morì.",
    "original_title": "MOLAZZANA, o MOLEZZANA",
    "page": 173,
    "slug": "molazzana-o-molezzana",
    "byte_offset": 1077508
  },
  {
    "context": "in Val di Sieve.",
    "title": "MOLAZZANO o MOLEZZANO",
    "body": "– \nCasale con castellare e chiesa parrocchiale (S. \nBartolommeo) nel piviere di S. Cassiano in Padule, \nComunità e 3 miglia toscane a settentrione di Vicchio, \nDiocesi e Compartimento di Firenze. Il castellare di \nMolazzano siede sul fianco meridionale dall’Appennino di \nCasaglia lungo il torrente Muccione, detto anche il Fiume \ndi Gattaja . In cotesto castelluccio ebbero signoria alcuni \nnobili di contado, detti i Lambardi di Molezzano, siccome \nrilevasi dalle bolle pontificie concesse nel 1103 da \nPasquale II, e confermate nel 1134 da Innocenzo II ai \nvescovi di Fiesole. – Vedere FIUME DI GATTAJA \npiù tardi, e precisamente nel 1218, uno dei Lambardi di \n\n\n\nMolazzano, per nome Ubertino di Ghinolfo, donò alla \ncattedrale di Firenze, e per essa al suo vescovo Giovanni \nda Velletri terre, case, e vassalli che aveva in Molazzano. \n–(BORGHINI, Dei Vescovi di Firenze) \nnel 1200 l’abate Bulgaro a nome della sua badia a \nCrespino rinunziò a Pietro vescovo di Firenze le \npossessioni che aveva quel Monastero in Molazzano. \n(LAMI, Monumenta Ecclesiae Florentinae). In \nconseguenza di ciò acquistarono sempre più signoria \ncostà i prelati fiorentini, del cui palazzo torrito in \nMolazzano si trovano ricordi fra le carte di quell’archivio \narcivescovile nei secoli XIII e XIV. Infatti nel 1369, \nall’occasione della guerra battagliata in Mugello fra le \ngenti del duca Visconti di Milano e quelle della \nRepubblica Fiorentina, la torre e castello di Molazzano fu \nfortificata dal vescovo di Firenze per provvisione della \nSignoria del 17 dicembre di quell’anno, in cui si leggono \nle seguenti disposizioni. \n“Noi Priori dell’arti, e Gonfaloniere di giustizia del \npopolo e Comunità di Firenze vogliamo, che la fortezza di \nMolazzano, la quale è di messer lo vescovo di Firenze, si \nguardi per gli uomini del detto Comune, e che si possano \nin essa reducere colle loro persone e cose, non solo gli \nuomini di Molazzano, ma ancora quelli del popolo o \ncomune di S. Maria di Vezzano e del popolo di S. Pietro \ndi Padule”. Nel mese susseguente, a dì 9 gennajo del 1359 \nstile fiorentino o 1360stile comune, ad istanza del \nVescovo di Firenze la Signoria fece una provvisione, \ncolla quale ordinò, che la custodia del fortilizio di \nMolazzano fosse affidata al vescovo di Firenze e che \nfosse guardata dai suoi vassalli. Per la qual cosa furono \nresi consapevoli per lettera i popoli di S. Bartolommeo di \nMolazzano, di Vezzano e di Padule. (LAMI, Monumenta \nEcclesiae Florentinae) \nÈ altresì vero, che in Molazzano fino al cadere del secolo \nXIII possedeva dei terreni anche il capitolo della \ncattedrale fiorentina, siccome risulta da una riformagione \ndella Signoria sotto lì 20 febbrajo 1290, colla quale fu \ndeliberato di acquistare dal vescovo e dal capitolo della \ncattedrale, oppure dal suo proposto, alcune terre situate \nnella curia della villa di Molazzano, ecc. (opera citata). \nLa ragione si fu da più alta politica derivata, poiché nel \n1289 erano comparsi a Firenze da 200 uomini dei comuni \ndi Pulicciana, di Gezzano, di Molazzano, di Piazzano, di \nCampione e d’altri luoghi del Mugello di qua e di là dal \nfiume Sieve, questi con lamentevoli e querimonie \nrappresentarono ai Signori: come essendo essi popoli \nobbligati al capitolo fiorentino di alcuni servigj, quei \ncanonici trattavano di vendergli agli Ubaldini con \ndiminuzione dell’onore e della giurisdizione della \nrepubblica, e perciò supplicavano che si volessero pagare \nlire 2300 alla canonica, onde liberare i detti popoli da tale \nservitù. Lo che non solo fu fatto prontamente, ma ai 6 \nd’agosto dello stesso anno 1289, fu emanata una legge, \nper la quale venne proibito tanto ai Fiorentini quanto ai \nforestieri di poter comprare nel dominio della repubblica, \nsotto qualsivoglia pretesto, giurisdizione di sorta alcuna \ncon pena di nullità della vendita, e lire 1000 da pagarsi dal \nnotaro e dai contraenti. (AMMIRATO Storie Fiorentine \nLiber II) \nLa chiesa di S. Bartolommeo a Molazzano fino d’allora \nera di collazione dei vescovi di Firenze. Essa però nel \n\n1536 rimase quasi affatto distrutta dalle alluvioni della \nvicina fiumana; e quindi nel 1568 riedificata più lungi di \nlà in luogo appellato Campo de’Bartoli , \ncontemporaneamente all’altra chiesa di S. Felicita al \nFiume di Gattaja . S. Bartolommeo a Molezzano, o a \nMolazzano nel 1833 contava 229 abitanti.",
    "original_title": "MOLAZZANO o MOLEZZANO",
    "page": 173,
    "slug": "molazzano-o-molezzano",
    "byte_offset": 1081777
  },
  {
    "context": "",
    "title": "MOLINARO  (MONTE)",
    "body": "– Vedere MONTE MIGNAJO.",
    "original_title": "MOLINARO  (MONTE)",
    "page": 174,
    "slug": "molinaro-monte",
    "byte_offset": 1086230
  },
  {
    "context": "in Val d’Elsa – Casale con antica pieve (S.",
    "title": "MOLLI (PIEVE A)",
    "body": "Giovan Battista) nella Comunità e circa 3 miglia \ntoscane a ponente di Sovicille, Giurisdizione e quasi 4 \nmiglia toscane a maestro della nuova residenza della \npotesteria di Sovicille traslocata nel Villaggio di Rosia, \nDiocesi di Colle, già di Volterra, Compartimento di Siena. \nSiede presso al vertice della Montagnola di Siena dal lato \nperò donde s’apre la Valle dell’Elsa, il di cui fiume ha la \nsua prima origine costà presso la Pieve a Molli nel grado \n28° 3’ longitudine e 43° 17’ latitudine. – Vedere ELSA \nfiume. \nLa pieve a Molli insieme a quelle di Pernina e di S. Giusto \ne Balli fu confermata ai vescovi di Volterra con tutti i loro \nbeni e giurisdizioni per placito emanato dalla gran \ncontessa Matilde lì 2 febbrajo dell’anno 1078. – Vedere \nGIUSTO (Pieve di S.) A BALLI. Nel sinodo volterrano \ndel 1356 la pieve a Molli comprendeva sotto la sua \ngiurisdizione la chiesa priorale di Crecciano con la \nparrocchia di S. Lucia di Patenna, (soppressa) la chiesa di \nS. Bartolommeo de’Conj, (diruta) la chiesa di Lasciana \n(ignota), e quella di S. Maria a Radi di Montagna, annessa \na S. Magno a Simignano . La pieve a Molli fu staccata \ndalla diocesi volterrana nel 1599 per assegnarla alla \ncattedrale eretta in detto anno nella città Colle, cui \nattualmente appartiene. La parrocchia della Pieve a Molli \nnel 1833 contava 178 abitanti.",
    "original_title": "MOLLI (PIEVE A)",
    "page": 174,
    "slug": "molli-pieve-a",
    "byte_offset": 1086280
  },
  {
    "context": "nella Valle del Serchio in Garfagnana.",
    "title": "MOLOGNO, o MOLOGNANO",
    "body": "– Casale ch’ebbe chiesa parrocchiale (S. \nMichele di Mologno) nel piviere di Gallicano, ora riunita \nalla parrocchia di S. Pietro al Campo, nella Comunità \nGiuris dizione e circa 2 miglia toscane a maestrale di \nBarga, Diocesi di Pisa, già di Lucca, Compartimento \npisano. Il castelletto di Mologno, o Molognano, posto alla \nconfluenza del Corsonna nel Serchio dirimpetto a \nGallicano, fu signoria di alcuni nobili che presero il titolo \ndi Signori di Mologno; tre dei quali, Buoso, Biancardo e \nTancredi da Mologno , nel 1228 con altri nobili di \nGarfagnana prestarono giuramento di fedeltà al Pontefice \nGregorio IX nelle mani del suo Legato. La chiesa di S. \nMichele di Mologno fu registrata fra quelle della diocesi \nlucchese nel 1260. Come andassero però in seguito le cose \nrelative ai destini di questo luogo non mi è noto; certo è \nche nell’indice di casali, castelli e ville costituenti all’anno \n1308 la vicaria lucchese di Barga manca questo di \nMologno, né più lo ritrovo rammentato nei tempi \nposteriori, se non come un semplice casaluccio, siccome \ntale è riguardato presentemente.",
    "original_title": "MOLOGNO, o MOLOGNANO",
    "page": 174,
    "slug": "mologno-o-molognano",
    "byte_offset": 1087725
  },
  {
    "context": "in Val di Magra.",
    "title": "MOLUNGHI",
    "body": "– Villata che fa parte della \npopolazione della parrocchia di S. Maria a Calice, \nComunità medesima, Giurisdizione e Diocesi di \nPontremoli, Compartimento di Pisa. – Vedere CALICE.",
    "original_title": "MOLUNGHI",
    "page": 175,
    "slug": "molunghi",
    "byte_offset": 1088908
  },
  {
    "context": "nella Valle dell’Ombrone pistojese.",
    "title": "MOMIGNO",
    "body": "– \nCastello con chiesa plebana (S. Donato) cui da lungo \ntempo è unito il popolo di Fagno, già filiale di S. \nPancrazio a Celle, attualmente chiesa battesimale, nella \nComunità e circa 4 miglia toscane a grecale di Marliana, \nGiurisdizione e Diocesi di Pistoja, Compartimento di \nFirenze. Siede in monte sotto le sorgenti del Vincio di \nMontagnana , laddove sembra che fino al secolo X \navessero dominio i conti Guidi. Avvegnachè due fratelli \nfigli del C. Teudegrino, autore di quella nobile prosapia, \ndonarono nell’anno 940 al vescovo di Pistoja per la sua \ncattedrale alcuni effetti posti in cotesta contrada. – Vedere \nFAGNO, e FARO (VICO). \nComunque sia, i casali di Momigno e di Fagno nel secolo \nX erano soggetti alla pieve di S. Pancrazio a Celle, le di \ncui enfiteusi da Leone Vescovo di Pistoja a Signoretto che \nfu Gherardo insieme con le decime di diciassette ville di \nquel piviere, fra le quali era compresa anche Momigno. – \nQuindi con atto pubblico rogato in Pistoja un tal Venuto \ndel fu Signoretto da Momigno giurò fedeltà nelle mani di \nGraziadio vescovo di Pistoja. Dopo di ciò il prelato \nmedesimo investì il suddetto Venuto da Momigno di un \npodere già tenuto a livello da Giovanni di Gualando da \nFagno. Il rettore di S. Donato a Momigno è rammentato \nnel sinodo pistojese dell’aprile 1313, cui egli assisté \ninsieme con il rettore della chiesa di Fagno. La parrocchia \nplebana di Momigno nel 1833 contava 656 abitanti.",
    "original_title": "MOMIGNO",
    "page": 175,
    "slug": "momigno",
    "byte_offset": 1089125
  },
  {
    "context": "già S. MAMANTE nella (ERRATA : vallecola della Limentra) Valle dell’Ombrone pistojese sull’Appennino di Pistoja. ",
    "title": "MOMMÈ (S.)",
    "body": "– Casale con chiesa plebana (S. \nMatteo) nella Comunità di Porta al Borgo, Giurisdizione e \nDiocesi e circa 9 miglia toscane a settentrione di Pistoja, \nCompartimento di Firenze. \n(ERRATA: Giace sul dorso) Giace presso la cresta \ndell’Appennino, presso cui ha origine la fiumana \nLimentra tributaria del fiume Reno, mentre nell’opposta \npendice meridionale nasce l’Ombrone pistojese. Sino dal \nsecolo XI possedeva beni costà in S. Mommè, o a S. \nMamante, la cattedrale di Pistoja, siccome lo dimostra una \ncarta di quell’archivio del 27 maggio 1086 pubblicata dal \nP. Zaccaria mercé la quale il vescovo Pietro investì \nIldebrando figlio di Ranieri e un altro di lui fratello delle \nterre situate nella villa di Paterno in S. Mamante e in \nPiteccio, ricevendo in permuta dai medesimi due germani \nquanto eglino possedevano nel luogo di Batoni prope \nnostrum (cioè del vescovo) eundem castellum. – Vedere \nBATONI nella Montagna di Pistoja. La parrocchia di S. \nMatteo a S. Mommè nel 1551 contava 287 abitanti; nel \n1745 ne noverava 520, e nel 1833 comprendeva 687 \nabitanti.",
    "original_title": "MOMMÈ (S.)",
    "page": 175,
    "slug": "momm-s",
    "byte_offset": 1090641
  },
  {
    "context": "presso Signa nel Val d’Arno sotto Firenze.",
    "title": "MOMMEO (S.) o S. MOMMÈ",
    "body": "– Vedere MAMMÈ (S.) DI SIGNA \n\n \n \n###ARTICLE### \nT:MOMMIO\nC:alla Marina di Viareggio.\nB:– Casale con chiesa \nparrocchiale (S. Andrea) nel piviere di Camajore, \nComunità Giurisdizione e quasi 5 miglia toscane a \nsettentrione di Viareggio, Diocesi e Ducato di Lucca. \nGiace in collina alla sinistra della fiumana di Camajore, \nsulla destra della strada postale che da Lucca guida a \nGenova. Fu questo Mommio uno dei castelletti, nei quali \nebbero dominio i nobili da Bozzano, le cui vicende \nsaranno accennate nell’articolo MONTRAMITO. La \nparrocchia di S. Andrea a Mommio nel 1832 contava 176 \nabitanti.",
    "original_title": "MOMMEO (S.) o S. MOMMÈ",
    "page": 175,
    "slug": "mommeo-s-o-s-momm",
    "byte_offset": 1091873
  },
  {
    "context": "in Val di Magra.",
    "title": "MOMMIO",
    "body": "– Casale con chiesa \nparrocchiale (S. Martino) che ha dato, o che ha preso il \nnome dall’Appennino che gli sovrasta, denominato l’Alpe \ndi Mommio, e che serve pure di omonimo al torrente che \nscende da quell’Alpe passando d’appresso al casale di \nMommio per quindi vuotarsi nel Rosaro davanti al \ncastello della Verrucola-Bosi, nella Comunità \nGiurisdizione e quasi 4 miglia toscane a grecale-levante di \nFivizzano, Diocesi di Pontremoli, già di Luni-Sarzana, \nCompartimento di Pisa. \nLa chiesa di Mommio risiede sopra un risalto di poggio, \ncui scorre sotto, da levante a libeccio, il torrente Mommio, \navente alle sue spalle verso settentrione grecale \nl’Appennino dello stesso nome, dirimpetto al Monte di \nPo’, mentre resta al suo scirocco il Monte Tea, che sono \ndue diramazioni diverse della medesima montuosità. \nL’Alpe di Mommi si alza 3282 braccia sopra il livello del \nmare Mediterraneo e il Monte di Pò braccia 1847,8. \nLa contrada di questa parrocchia è coperta di selve di \ncastagni, di faggi e di praterie naturali. \nLa parrocchia di S. Martino a Mommio è filiale della \npieve di S. Paolo a Vendaso. – Essa nel 1833 noverava \n200 abitanti. – Vedere FIVIZZANO, Comunità",
    "original_title": "MOMMIO",
    "page": 175,
    "slug": "mommio",
    "byte_offset": 1091981
  },
  {
    "context": "",
    "title": "MONACHE (S. GIUSTO ALLE)",
    "body": "– Vedere GIUSTO (S.) \nALLE MONACHE",
    "original_title": "MONACHE (S. GIUSTO ALLE)",
    "page": 175,
    "slug": "monache-s-giusto-alle",
    "byte_offset": 1093779
  },
  {
    "context": "nel Val d’Arno superiore.",
    "title": "MONACORO, o MONICORO",
    "body": "– Villa, già casa torrita nel popolo di S. Pietro a Viesca, \npiviere di Cascia, Comunità Giurisdizione e circa 4 miglia \ntoscane a libeccio di Reggello, Diocesi di Fiesole, \nCompartimento di Firenze. Siede sulla vetta di umile \ncollina presso la riva destra dell’Arno, fra le chiese di \nViesca e di Rona. Fu uno dei possessi dei conti Guidi \ninsieme con Petrojo , che è pur essa una villa compresa nel \ndistretto di Viesca. Infatti fra le notizie dei conti Guidi si \ntrova un ricordo dell’anno 1218, che dice; qualmente gli \nuomini di Rona per atto pubblico rogato nella chiesa di S. \nLorenzo di Rona del vescovato fiesolano attestano, che il \ncastello di Viesca con la sua curia era dei figli del conte \nGuido Guerra, siccome lo erano le ville di Rona, di \nMonacoro e di Petrojo della curia di quello stesso \ncastello. (P. ILDEFONSO, Delizie degli eruditi, T.VIII). \nFra le membrane dell’ospedale di Bonifazio trovasene una \ndel 13 agosto 1404 rogata in Firenze, nella quale si tratta \n\n\n\ndella vendita di un pezzo di terra coltivato, in luogo detto \nalle Pile, ovvero a Monicoro , che Giovanni di Ser Ristoro \ndi Ser Jacopo (autore della nobil famiglia Serristori di \nFirenze già di Figline) alienò per fiorini 53 d’oro a \nCerbone del popolo di S. Biagio all’Incisa. (ARCHIVIO \nDIPLOMATICO FIORENTINO Carte dello Spedale di \nBonifazio). Attualmente la villa di Monacoro con i beni \nannessi spetta alla famiglia Testa.",
    "original_title": "MONACORO, o MONICORO",
    "page": 175,
    "slug": "monacoro-o-monicoro",
    "byte_offset": 1093847
  },
  {
    "context": "in Val di Magra.",
    "title": "MONCIGOLI",
    "body": "– Castello ridotto a \nvillaggio con chiesa parrocchiale (S. Maria Maddalena) \nnel piviere di Soliera, Comunità Giurisdizione e circa 2 \nmiglia toscane a libeccio di Fivizzano, Diocesi di \nPontremoli, già di Luni-Sarzana, Compartimento di Pisa. \nRisiede alla destra del Rosaro sopra il risalto di un poggio \nche rasenta la strada militare modanese, ove sembra che \nfosse la sua rocca, e dov’ebbero dominio alcuni \nsubfeudatari dei Marchesi Malaspina, detti i nobili \nBianchi , alcuni dei quali nel 1232 fecero un concordato di \ndivise delle case, fortilizj e terreni che possedevano in \nMincigoli. Gli uomini di questo Villaggio si sottoposero \nalla Repubblica Fiorentina sotto dì 6 marzo 1478, stile \ncomune, ricevendo nell’atto stesso favorevoli \ncapitolazioni. Nel distretto della parrocchia di Moncigoli \nhavvi una località denominata il Corso del Cavallo, stata \naccennata all’Articolo FIVIZZANO Comunità, dove il \nterreno marnoso si ricuopre di massi erratici di pietra \ncornea. Il suolo intorno a cotesto paese era una volta \nvestito quasi unicamente di selve di castagni, attualmente \nperò trovasi in gran parte ridotto a coltura di viti, olivi, di \naltri alberi fruttiferi e di granaglie. La parrocchia di S. \nMaria Maddalena a Moncigoli nel 1833 contave 243 \nabitanti.",
    "original_title": "MONCIGOLI",
    "page": 176,
    "slug": "moncigoli",
    "byte_offset": 1095340
  },
  {
    "context": "nel Val d’Arno superiore.",
    "title": "MONCIONE, e MONCIONI",
    "body": "– \nSono due villaggi vicin i che costituivano una sola \ncomunità con due chiese (S. Maria a Moncione e S. \nMarco, già detto de Pocis, ora a Moncioni), quella sotto la \nDiocesi di Arezzo, questa sotto la diocesi di Fiesole, \nsebbene in origine fossero entrambe dell’antico piviere di \nCavriglia, nella Comunità e Giurisdizione di \nMontevarchi; dalla qual terra il Castello di S. Maria a \nMoncione è 4 miglia toscane a ostro- libeccio, mentre il \nVillaggio di S. Marco a Moncioni trovasi mezzo miglio \ntoscano più vicino, nel Compartimento di Arezzo. Tanto il \ncastello di Moncione quanto il Villaggio di Moncioni \nrisiedono sul fianco settentrionale di Monte Luco della \nberardenga, a levante di Monte Gonzi sulla destra del \nborro Rimaggio, e lungo la strada che da Montevarchi \nguida nel Chianti alto. Fra i più antichi documenti giunti a \nmia cognizione, relativi a questo Moncione, citerò una \npergamena inedita del 25 marzo 1084 esistita nella Badia \ndi Coltibuono, ora nell’Archivio Diplomatico Fiorentino, \nrogata in Moncione da Pietro notaro; nella quale si tratta \ndella vendita di alcune case, vigne, ecc. –È noto poi fino \ndal secolo XII il castello di Moncione come feudo dei \nconti Guidi, e come tale lo qualificano i diplomi di Arrigo \nVI e di FederigoII a favore di quei conti Palatini di \nToscana. Prima peraltro dei conti guidi, i marchesi del \nMonte S. Maria e di Pietrella avevano signoria costà. \n\nInfatti nell’ottobre 1098, il Marchese Enrico figlio del \nmarchese Ugo e nipote di altro Marchese Enrico, \ntrovandosi infermo nel castel di Pierle, fra le altre \ndisposizioni testamentarie lasciò alla di lui ava contessa \nSofia la sua porzione del castello e corte di Montevarchi, \nil castello e corte di Leona, (Levane) e il castello di \nMoncione con quanto teneva in quello del Tasso: et \nCastellum de Moncione cum sua curte, et quod habebat in \ncastello et curte de Tasso. Arroge a tutto ciò un altro \nistrumento dell’aprile 1079, col quale la prenominata \ncontessa Sofia figlia del fu Bernardo, restata vedova del \nMarchese Enrico, rimaritata al conte Alberto del fu conte \nAlberto di Mangona, nel tempo che risiedeva nel castello \ndi Monte Guarchi, contado fiorentino, donò al capitolo \ndella cattedrale d’Arezzo la quarta parte di varie \npossessioni che teneva in Val di Chiana; la 4.a parte, io \nm’immagino, che doveva essere a lei pervenuta per \nmorgincap mediante il suo primo matrimonio col \nMarchese Enrico di Petrella, disceso dal Marchese \nBonnifazio figlio del conte Alberto che successe al Gran \nConte e marchese Ugo nel governo della Toscana. – \nVedere ABAZIA DI POGGIO MARTURI, BROLIO, e \nRADDA. \nLa stessa contessa Sofia nel 5 marzo del 1092 la trovò nel \ncastello, ora città di Prato, insieme col conte Alberto suo \nmarito, e con la contessa Lavinia, sua suocera, per \napprovare una donazione di beni posti a Lecore fatta da \nquei conti al Capitolo della cattedrale di Firenze. (Spogli \ndel Borghini nella Biblioteca Renuccini). La prefata \ncontessa Sofia, nel dicembre dell’anno 1098, stando nel \ncastel di Colle dei marchesi di Petralla, donò alla badia di \nS. Flora e S. Lucilla di Arezzo la metà della corte di \nOttavo, e la metà di una selva situata nel piviere di S. \nPietro a Monticello (ora a Rigutino) in Val di Chiana per \nsuffragio de’suoi genitori, et pro anima Henrici filii \nUgonis marchionis, ceterorumque parentum meorum. – \n(CAMICI, dei Duchi e Marchesi di Toscana). \nL’Avv. Coltellini nella memoria scritta in favore \nde’Marchesi di Colle, Petriolo e Petrella, a proposito del \ntestamento del Marchese Enrico (ottobre 1098) fidandosi \na un opuscolo di Giovan Vincenzio Giobbi-Fortebrtaccio, \ncredé che il castel di Moncione rammentato in quel \ntestamento fosse il castello di Montone presso Perugia, \ndonde prese il distintivo la famiglia Fortebracci, detta poi \nda Montone. In qual modo poi questi paesi di Moncione, \ndi Levane, di Montevarchi ed altri del Val d’Arno \nsuperiore passassero dai marchesi di petrella sotto il \ndominio de’conti Guidi, che al pari dei conti Alberti e dei \nmarchesi del Monte S. Maria vivevano a legge Ripuaria , \nnon saprei dirlo né vorrei indovinarlo. Certo è che questo \nMoncione con altri castelli della stessa valle nel secolo \nXIII, mediante un atto di divise fra la consorteria dei conti \nGuidi, restò al ramo di Dovadola, cui apparteneva quel \nconte Marcovaldo figlio del Conte Ruggiero, che cospirò \ncontro la Repubblica Fiorentina insieme con altro nobile, \nmessere Piero di Gualterotto de’Bardi. Per il qual delitto \ncon sentenza del 3 dicembre 1336 furono quei due \nmagnati condannati in contumacia alla pena della testa ed \nalla confisca dei loro beni fra i quali fu compreso il \ncastello di Moncione, che d’allora in poi restò incorporato \nal territorio e contado fiorentino. Infatti nel balzello \nimposto nel 1444 dal Comune di Firenze a tutti gli abitanti \n\n\n\ndel contado e distretto fiorentino il popolo di S. Maria a \nMoncione fu tassato per fiorini sei tra quelli del piviere di \nCavriglia del contado fiorentino. Da una relazione del 23 \ndicembre 1562 apparisce, che la chiesa di S. Maria a \nMoncione era di padronato regio, e pagava ogn’anno a \ntitolo di censo due libbre di cera allo Stato. – \n(Riformagione di Firenze). Nel 1639 questa chiesa \nparrocchiale passò dalla giurisdizione vescovile della \ndiocesi fiesolana nell’aretina, attesa la permuta fatta con \nla chiesa prepositura di S. Andrea a Cennano, ceduta dal \nvescovo d’Arezzo a quello di Fiesole. – Vedere \nCENNANO E MONTEVARCHI. Fra le pergamene della \nbadia di Coltibuono vi è un compromesso di vendita \nrogato in Moncione lì 25 marzo del 1084 dal notaro \nPietro, qui sopracitato. – (ARCHIVIO DIPLOMATICO \nFIORENTINO località citate). L’altra parrocchia di S. \nmarco a Moncione, nel catalogo delle chiese della diocesi \nfiesolana scritto nel 1299, portava il titolo di S. Marco de \nPocis; ed era anch’essa sotto la pieve di s. Giovan Battista \na Cavriglia. Attualmente cotesta chiesa di S. Marco è di \ncollazione del Regio spedale degl’Innocenti. La \nparrocchia di S. Maria a Moncione nel 1833 contava 360 \nabitanti. La parrocchia di S. Marco a Moncioni noverava \nalla stessa epoca 316 abitanti.",
    "original_title": "MONCIONE, e MONCIONI",
    "page": 176,
    "slug": "moncione-e-moncioni",
    "byte_offset": 1096665
  },
  {
    "context": "",
    "title": "MONCIONI",
    "body": "– Vedere MONCIONE e MONCIONI.",
    "original_title": "MONCIONI",
    "page": 177,
    "slug": "moncioni",
    "byte_offset": 1102967
  },
  {
    "context": "in Val d’Ema.",
    "title": "MONDEGGI",
    "body": "– Villa signorile di casa \nGherardesca con estesa tenuta nel popolo dell’Antella, \nComunità Giurisdizione e circa 5 miglia a ostro del Bagno \na Ripoli, Diocesi e Compartimento di Firenze. La villa \nsignorile siede in un ripiano di collina che fa parte di \nquelle che staccansi dal poggio alle Croci, propagine esso \nmedesimo del Monte Scalari. Gli passa dal lato di ponente \nla fiumana Ema e la strada provinciale del Chianti, ed ha a \nconfine i popoli di Quarata, di Morgiano, di S. Martino a \nStrada, oltre le villate di Lappeggi e dell’Antella \ncomprese con Mondeggi nel popolo di questa pieve. I \nprimi possessi di Mondeggi si trovano rammentati fra le \ncarte appartenute alla badia di S. Casciano a Monte \nScalari, quando una porzione di Mondeggi faceva parte \ndella parrocchia di S. Margherita a Casciano, il cui popolo \nin gran parte fu raccomandato al parroco di Quarata. \nInfatti i monaci Vallombrosani di quella badia sino dal \nsecolo XI acquistarono a Lappeggi, all’Antella, ed a \nCasciano dal Capitolo fiorentino, case, poderi e ville \ncompreso il castello di Monte Masso . In un instrumento \npoi del 1332 trattasi dell’affitto di un podere posto nel \npopolo di S. Margherita a Casciano in luogo detto al \nCastellare presso al fossatello di Mondeggi nel piano \nd’Ema, o del Molino. I primi acquisti fatti in Mondeggi \ndai conti della Gherardesca risalgono al 1531, nel qual \nanno un conte Simone di quell’antica prosapia comprò dai \nVallombrosani di Monte Scalari alcuni effetti posti nel \npopolo di S. Margherita a Casciano: effetti che sett’anni \ndopo lo stesso conte accrebbe di un altro podere con due \ncase villiche e una da Signore, per compra fattane dal \nmagistrato dei pupilli, cui sborsò scudi 1350, per interesse \ndi due figlie di Guidotto d’Jacopo Guidotti antico padrone \ndegli effetti alienati. Quella casa da Signore, o padronale \n\ndev’essere stata modesta abitazione che in progresso di \ntempo fu ampliata di fabbriche e abbellita dai conti \ndiscendenti dal Conte Simone e specialmente dall’attuale \nConte Guido Alberto della Gherardesca. L’arme pontificia \ncon iscrizione di Leone XI Pontefice Massimo , esistente \nsopra la porta principale dell’antica parte del palazzo di \nMondeggi, ha fatto credere a molti che quest’effetto \nrustico dovesse riconoscere la sua provenienza da quel \nPontefice, di cui era sorella donna Costanza figlia di \nOttaviano de’Medici, che si maritò nel 1551 al conte Ugo \ndel Conte Simone della Gherardesca. Alla qual donna \nCostanza la Granduchessa Cristina diresse una sua lettera \nnell’aprile del 1605, il cui autografo si conserva tra le filze \ndell’Archivio Segreto Mediceo di Firenze. In essa lettera la \ngranduchessa si congratulava con donna Costanza per \nl’innalzamento del Cardinale Arcivescovo Alessandro \nde’Medici suo fratello alla cattedra di S. Pietro. Ma \nquell’arme e quel nome furono ivi apposte a titolo di \nonorificenza della casa, la quale aveva avuto un Pontefice \nparente; mentre Mondeggi non pervenne per dote di donna \nCostanza in casa Gherardesca, perché fu comprato \nqualche tempo innanzi dal di lei suocero il Conte Simone; \nné fu tampoco un possesso villico per donazione del \nPontefice Leone XI aumentato, siccome avvenne del \npalazzo e giardino della Gherardesca in Firenze. Infatti \nsotto l’arme e il nome di Papa Leone XI nell’antica porta \nmaggiore della villa, si legge anche quello di Ugo conte di \nBolgheri senza data cronica; e l’istesso nome è ripetuto \nnell’archetrave di un’altra porta laterale con l’arme \nGherardesca inquartata alla Medicea. Se quest’Ugo era il \nmarito di donna Costanza de’Medici, che mancò nel 1589, \noppure un altro conte Ugo di lui nipote che fu senatore, \nnon si trovano memorie nell’archivio di famiglia per \nasserirlo. – Si trova bensì ricordo, che nel 10 ottobre 1704 \nun altro Conte Ugo coi fratelli ottenne licenza di \nMonsignor Tommaso Bonaventura della Gherardesca \nArcivescovo di Firenze di poter fabbricare un oratorio \npubblico annesso alla villa di Mondeggi, il quale è stato \nrecentemente ingrandito, dipinto, e pavimentato di marmo \nda Sua Eccellenza il vivente Conte Guido. Finalmente il \nmaggior numero di poderi sottoposti alla fattoria di \nMondeggi fu fatto dal conte Cammillo padre dell’attuale \nconte Guido, che li acquistò per la maggior parte da quelli \nappartenuti alla soppressa Badia di Monte Scalari; talché \nal dì d’oggi formano una tenuta di 34 poderi benissimo \ncoltivati, ornati di viali, di deliziosi boschetti, di \npiantagioni, e corredati di tutti i comodi necessarj per le \ncure del suo provido possessore.",
    "original_title": "MONDEGGI",
    "page": 177,
    "slug": "mondeggi",
    "byte_offset": 1103013
  },
  {
    "context": "nella vallecola dell’Avenza.",
    "title": "MONETA",
    "body": "– Castello ch’ebbe \nchiesa parrocchiale riunita alla nuova parrocchia di S. \nGiovan Battista a Fossola, nel piviere Comunità \nGiurisdizione e circa due miglia toscane a libeccio di \nCarrara, Diocesi di Massa Ducale, già di Luni-Sarzana, \nDucato di Modena. Risiede sulla cresta estrema di uno \nsprone che scende a libeccio del Monte Sagro dall’ultima \ndiramazione occidentale dell’Alpe Apuana, e che resta a \ncavaliere fra la vallecola dell’Avenza e quella della \nParmignola, sul punto più eminente che avvicina la \nspiaggia fra Luni e Carrara. Nell’Articolo AVENZA citai \nun istrumento del codice Pallavicino di Sarzana del 9 \n\n\n\ngiugno 1135, col quale il castaldo, o ammin istratore per \nGuglielmo vescovo di Luni della corte di Carrara, \nallivellò un pezzo di terra dell’estensione di mezza giova; \n(ossia un pezzo di jugero) posto presso il castello di \nMoneta. – Ma la rocca di Moneta fu riedificata più forte \nda Spinetta Fregoso, fra il 1450, e il 1460, nel tempo \nch’egli era signor di Carrara, di cui il castello e distretto di \nMoneta seguì costantemente la sorte. – Vedere \nCARRARA E FOSSOLA.",
    "original_title": "MONETA",
    "page": 177,
    "slug": "moneta",
    "byte_offset": 1107682
  },
  {
    "context": "",
    "title": "MONGIUSTO",
    "body": "– Vedere MONTE GIUSTO",
    "original_title": "MONGIUSTO",
    "page": 178,
    "slug": "mongiusto",
    "byte_offset": 1108855
  },
  {
    "context": "",
    "title": "MONISTERO, o MONASTERO DELLA  BERARDENGA",
    "body": "– Vedere BERARDENGA",
    "original_title": "MONISTERO, o MONASTERO DELLA ",
    "page": 178,
    "slug": "monistero-o-monastero-della-berardenga",
    "byte_offset": 1108896
  },
  {
    "context": "in Val d’Arbia.",
    "title": "MONISTERO (S. BARTOLOMMEO A) o A  MUNISTERO",
    "body": "– Contrada sopra una \ncollina deliziosa con parrocchia che prende il vocabolo \ndal vicino antichissimo monastero de’Benedettini, \ndedicato a S. Eugenio alla sinistra della strada Regia \ngrossetana, la cui chiesa parrocchiale fu compresa nella \nComunità delle Masse di Città, Giurisdizione Diocesi e \nCompartimento di Siena, da cui la parrocchia di S. \nBartolommeo a Monistero è appena 2 miglia a libeccio. \nEra questa chiesa parrocchiale di collazione degli abati di \nS. Eugenio al Monistero , i quali nominarono il curato di \nS. Bartolommeo, fino a che dopo la soppressione di quella \nbadia (anno 1786) divenne di data del Principe e reso \ninamovibile il suo parroco. – Vedere ABAZIA DI S. \nEUGENIO. Questa chiesa ha nelle tribune varie pitture di \nAlfonso Petrucci. Il grandioso locale del monastero di S. \nEugenio, che diede il nome a questa collina e a un antico \ncomunello delle Masse di Città, è stato convertito ad uso \ndi villa dai signori Griccioli attuali proprietarj, i quali \nhanno conservati la chiesa a tre navate. Si contano costà \naltre ville di delizia, fra le quali la villa Sani e la villa Dei, \ngià Bandinelli, detta il Paradiso a Munistero , nella cui \ncappella si ammira una tavola dipinta dal Razzi \nrappresentante la Nascita di Maria Vergine. Anche la villa \ndel Poggio alle Rose a Munistero fu un casino dei \nBandinelli, acquistato ed aumentato recentemente dal \nconte Giovanni Bernardo Tolomei. La parrocchia di S. \nBartolommeo a Monistero nel 1833 noverava 495 \nabitanti.",
    "original_title": "MONISTERO (S. BARTOLOMMEO A) o A ",
    "page": 178,
    "slug": "monistero-s-bartolommeo-a-o-a-munistero",
    "byte_offset": 1108966
  },
  {
    "context": "in Val di Chiana.",
    "title": "MONISTERO (S. BIAGIO AL)",
    "body": "– \nCasale che porta il titolo della sua chiesa parrocchiale cui \nè annesso il soppresso popolo di S. Martino a Lignano, \nnel piviere di S. Eugenia al Bagnoro, Comunità \nGiurisdizione Diocesi e Compartimento di Arezzo, la cui \ncittà è circa 3 miglia al suo ostro. Siede alla base \nsettentrionale del poggio di Lignano fra il torrente \nVingone che le scorre dal lato di grecale, e la strada \npostale di Perugia che gli passa dal lato di ponente. Al \nparroco di S. Biagio al Monistero fino del 1403 fu \naggregato il popolo di S. Martino a Lignano, una volta \neremo, stante la diminuita popolazione per cagione di \nguerre civili accadute. – Il padronato della chiesa di S. \n\nBiagio al Monistero spetta alla nobile famiglia Centeni di \nArezzo. La parrocchia di S. Biagio al Monistero nel 1833 \ncontava 128 abitanti.",
    "original_title": "MONISTERO (S. BIAGIO AL)",
    "page": 178,
    "slug": "monistero-s-biagio-al",
    "byte_offset": 1110546
  },
  {
    "context": "",
    "title": "MONISTERO DI CAVRIGLIA",
    "body": "– Vedere CAVRIGLIA",
    "original_title": "MONISTERO DI CAVRIGLIA",
    "page": 178,
    "slug": "monistero-di-cavriglia",
    "byte_offset": 1111415
  },
  {
    "context": "in Val d’Arbia.",
    "title": "MONISTERO, o MUNISTERO (S. EUGENIO AL)",
    "body": "– Vedere ABAZIA DI S. EUGENIO AL \nMONISTERO",
    "original_title": "MONISTERO, o MUNISTERO (S. EUGENIO AL)",
    "page": 178,
    "slug": "monistero-o-munistero-s-eugenio-al",
    "byte_offset": 1111465
  },
  {
    "context": "",
    "title": "MONSACCO",
    "body": "– Vedere MONTE SACCO",
    "original_title": "MONSACCO",
    "page": 178,
    "slug": "monsacco",
    "byte_offset": 1111574
  },
  {
    "context": "già MONTESEGRADI in Val di Serchio.",
    "title": "MONSAGRATI",
    "body": "– Casale con antica pieve (S. Reparata e S. Giovanni \nBattista) nella comunità Giurisdizione Diocesi e Ducato di \nLucca, che è circa 6 miglia toscane a ostro di questa pieve. \nTrovasi sul dorso dei colli che scendono da monte Magno \nalla sinistra del torrente Freddana, tributario destro del \nSerchio. Infatti questa chiesa innanzi che prendesse il \nnomignolo di Montesegradi, ed ora di Monsagrati, \nindicavasi col vocabolo di S. Reparata in Freddana , \nsiccome lo fa sospettare in istrumento scritto in Lucca nel \ngiugno 787, in cui si rammenta un sacerdote rettore della \nchiesa di S. Reparata sita in loco Frigdana; mentre in altra \ncarta del marzo 907 la stessa chiesa di S. Reparata in \nFreddala viene indicata col vocabolo inconcepibile di \nMontesegradi. – (DIARIO SACRO di LUCCHA 8 \nottobre, e MEMORIE LUCCHESI, T. V, P. II e III). \nAnche nel catalogo delle chiese della diocesi lucchese \nscritto nel 1260 la stessa pieve portava il distintivo di \nMontesegradi. Essa allora aveva sotto di sé dieci chiese; \ncioè, 1. S. Lorenzo a Orbicciano, riunita a quella di S. \nGiorgio a Orbicciano che è parrocchia; 2. S. Maria in \nAlbiano (esistente); 3. S. Andrea di Colle Agnelli (ignota); \n4. S. Michele al Colle (idem); 5. S. Martino in Freddana \n(esistente); 6. S. Bartolommeo a Torcigliano (esistente); 7. \nS. Donato a Scelivano (ignota); 8. S. Maria di Loppeglia \n(esistente); 9. S. Pietro di Fiano (esistente); 10. S. \nGraziano all’Alpe lucchese (ospedaletto distrutto). \nAttualmente dalla pieve di S. Giovanni Battista a \nMonsagrati dipendono solamente le seguenti chiese; 1. S. \nGiorgio d’Orbicciano; 2. S. Maria d’Albano e Antigiana; \n3. S. Martino di Migliano . Le altre chiese di sopra \ndescritte, e tuttora esistenti, furono date alla più moderna \npieve de’SS. Pietro e Paolo in Val d’Ottavo. La pieve di S. \nGiovanni Battista a Monsagrati nel 1832 contava 338 \nabitanti e nel 18376 era aumentata a 475 abitanti.",
    "original_title": "MONSAGRATI",
    "page": 178,
    "slug": "monsagrati",
    "byte_offset": 1111612
  },
  {
    "context": "",
    "title": "MONSAGRATI (TORCGLIANO DI)",
    "body": "– Vedere \nTORCIGLIANO DI MONSAGRATI.",
    "original_title": "MONSAGRATI (TORCGLIANO DI)",
    "page": 178,
    "slug": "monsagrati-torcgliano-di",
    "byte_offset": 1113612
  },
  {
    "context": "in Val d’Elsa.",
    "title": "MONSANTO, o MONTE SANTO",
    "body": "– Casale \npresso l’antico castelletto di CEPPARELLO; il quale \nMonte Santo ha dato il vocabolo alla chiesa parrocchiale \ndi due popoli riuniti, di S. Maria e S. Ruffiniano, nel \npiviere di S. Appiano, Comunità e 4 miglia toscane a \n\n\n\nscirocco di Barberino di Val d’Elsa, Giurisdizione di \nPoggibonsi, Diocesi e compartimento di Firenze. Giace in \ncosta dal lato sinistro del torrente Drove, sulla pendice \noccidentale dei monti che scendono in Val d’Elsa dal \nChianti, presso l’antico confine della giurisdizione \necclesiastica di Siena con quella di Firenze. Chi volesse \ninvestigare sull’etimologia di questo luogo, legga il Lami \nnel suo Monumenta Ecclesiae Florentinae T. IV pag. 142. \nLe memorie di Monte Santo, o Mnsanto risalgono al \nsecolo X, trovandolo rammentato in due atti di donazione \nche il Marchese Ugo fece alla badia di Poggibonsi, cui \nassegnò fra i molto effetti due mansi o piccoli poderi posti \nin Monte Santo . Nel secolo XI trovavasi in Monte Santo \nun altro magnate della consorteria, se non sbaglio, degli \nUbaldini di Mugello; ed era quel conte Landolfo figlio del \nfu Conte Gottizio, che nel novembre del 1043 assegnò \nalla sua sposa Aldina a titolo di morgincamp la quarta \nparta parte di quasi tutte le corti e Castelli che egli \npossedeva nel Chianti, in Val d’Elsa, in Mugello, a \nCampi, e a Firenze; fra le quali annoverò anche una sua \ncorte in Monte Santo. – Vedere CHIANTI (S. MARIA \nNOVELLA IN). Dopo la vittoria di Montaperto \n(settembre 1260) i Ghibellini corsero furibondi contro i \nluoghi e case possedute da Guelfi in Toscana con lo scopo \ndi mettere a ruba, a fuoco e fiamme le loro possessioni. \nFra queste fabbriche furonvi due palazzi con torre e \nalcune case nel castello di Cepparello; e fu allora che le \nsue mura vennero dai Ghibellini disfatte con un mulino \nsituati in quel distretti. – (P. ILDEFONSO, Delizie degli \nEruditi T. VII). Nei secoli posteriori ebbero possessione \nin Monte Santo, e in Cepparello i nobili della Fioraja , dai \nquali prese il vocabolo una vicina possessione che fu \nappellata alla Fioraja . – Oltre ai signori della Fioraja \nacquistarono poderi nel comune di Cepparello, ossia di \nMonte Santo , le famiglie Adimari e Machiavelli. Trovo \ninfatti, che nel 22 agosto del 1300 abitava nella sua villa \ndi Cepparello messere Niccolò del fu Donato Adimari di \nFirenze, quando vi dettò un suo testamento. – (ARCH. \nDIPL. FIOR. Carte di Cestello). Rammenta i poderi che \nla famiglia della Fioraja possedeva costà nel comune di \nCepparello un istrumento della stessa provenienza rogato \nlì 22 luglio 1468 nel castel di Vico di Val d’Elsa, col \nquale Gozzino del fu Domenico da cepparello in val \nd’Elsa donò al Monastero di S. Maria Maddalena di \nCestello in Firenze due poderi posti in luogo detto alla \nFioraja; i quali poderi la famiglia della Fioraja aveva \nacquistato da Andrea d’Jacopo Nartini, e ad esso Gozzino \nerano stati aggiudicati per la somma di 474 fiorini d’oro, \nin rimborso di un credito che aveva con Filippo di \nmaestro Frosino della Fioraja. – Cotesti due poderi per \naltro nel 1469 furono rivendicati dai monaci Cistercensi di \nS. Salvatore a Settimo a favore di don Mauro loro \nconfratello, il quale al secolo chiamossi Pietro del fu \nFilippo della Fioraja; e ciò in vigore di sentenza di appello \npronunziata nel 10 giugno 1469. – Dondechè furono \nannullati i precedenti giudizi, e specialmente quello \nemanato dal canonico Salvino Salvini stato delegato a tal \nuopo dalla Santa Sede. – (ARCH. DIPL. FIOR. località \ncitata). Una delle membrane della badia a Ripoli, ora \nnell’Archivio Diplomatico Fiorentino fu scritta lì 3 \nsettembre del 1333 presso la canonica di S. Ruffiniano di \nCepparello. Il comune di Cepparello nel balzello imposto \n\ndalla Repubblica Fiorentina nel 1444 fu tassato per 20 \nfiorini d’oro. La parrocchia di S. Ruffiniano a Cepparello , \nunita a s. Maria a Monte Santo, nel 1551 contava 325 \nabitanti, nel 1745 ne faceva 272, e nel 1833 noverava 288 \nabitanti.",
    "original_title": "MONSANTO, o MONTE SANTO",
    "page": 178,
    "slug": "monsanto-o-monte-santo",
    "byte_offset": 1113684
  },
  {
    "context": "nella Valle (ERRATA : d’Ombrone senese) dell’Arbia.",
    "title": "MONSELVOLI",
    "body": "– Villa signorile, già comunello che fu \nsede di un sindaco, ed ebbe parrocchia (S. Giacomo) ora \ncappella dipendente dal parroco di S. Paolo a Presciano, \nnella Comunità Giurisdizione e circa 9 miglia toscane a \nmaestrale d’Asciano, Diocesi e Compartimento di Siena, \ndalla cui città Monselvoli è miglia toscane 4 a scirocco. \nCotesta villa risiede sopra un’amena collina cretosa a \ncavaliere delle due strade regie, quella di Biena e la \nLauretana, fiancheggiata a levante dal torrente Biena e a \nponente dal fiume Arbia. Fu innalzato costà nel 1425 un \nfortilizio dalla Repubblica senese. – La cappella di S. \nGiacomo annessa alla villa di Monselvoli è stata \nmodernamente riedificata dalla nobil famiglia Petracci-\nSergardi; ma le tavole del pittore Matteo da Siena che \nadornavano l’antica cappella di Monselvoli vennero \ntrasportate a Firenze nella Regia Galleria.",
    "original_title": "MONSELVOLI",
    "page": 179,
    "slug": "monselvoli",
    "byte_offset": 1117765
  },
  {
    "context": "",
    "title": "MONSERRATO (EREMO DI) A PORTO LONGONE",
    "body": "– Vedere PORTO LONGONE",
    "original_title": "MONSERRATO (EREMO DI) A PORTO LONGONE",
    "page": 179,
    "slug": "monserrato-eremo-di-a-porto-longone",
    "byte_offset": 1118725
  },
  {
    "context": "nella Val di Chiana.",
    "title": "MONSIGLIOLO",
    "body": "– Villaggio con \nchiesa parrocchiale (S. Biagio) cui fu annesso il popolo di \nS. Angelo a Lumbriciano nel piviere di S. Eusebio, \nComunità Giurisdizione Diocesi e quasi 4 miglia toscane a \nlibeccio di Cortona, Co mpartimento di Arezzo. Siede in \npianura fra la fiumana dell’Esse cortonese che gli scorre a \nsettentrione e il (ERRATA : torrente Macchia) torrente \nMucchia che gli passa d’appresso verso ostro. Le suddette \ndue chiese di Monsigliolo e di Lumbriciano restarono \nunite sino dal 1434. La prima era di data del popolo, la \nseconda di collazione del vescovo. Cotesta parrocchia \nunita nel 1833 noverava 433 abitanti.",
    "original_title": "MONSIGLIOLO",
    "page": 179,
    "slug": "monsigliolo",
    "byte_offset": 1118796
  },
  {
    "context": "nella Valle del Montone.",
    "title": "MONSIGNANO o MUNSIGNANO",
    "body": "– Due casali diversi sotto la stessa \ndenominazione, uno detto Monsignano de’Conti, l’atro \nMonsignano della Rocca, compresi nel popolo di S. Maria \na Calbola, e in parte in quello della rocca S. Casciano, \nComunità e Giurisdizione medesima, Diocesi di \nBertinoro, Compartimento di Firenze. Sebbene senza \nchiesa parrocchiale cotesti due casali furono comunelli \ninnanzi che comparisse il motuproprio del 23 settembre \n1775 relativo all’organizzazione della comunità della \nRocca S. Casciano. All’Articolo LAGUNA dissi, che \nquesta possessione di Laguna, creduta nullius, era \ncompresa nel distretto di Monsignano, e che all’occasione \ndel motuproprio testé annunziato restò unita alla \ngiurisdizione economica e civile della Rocca. L’uno e \nl’altro Monsignano furono acquistati dalla Repubblica \nFiorentina, quello denominato de’Conti , mediante \nistrumento del 1254, dai conti Guidi di Dovadola; l’altro, \n\n\n\nche era dei nobili da Calboli, passò nella Repubblica \nfiorentina nel 1382, quando il suo signore dichiarò erede \ndei suoi diritti e di tutti i castelli e ville di sua \ngiurisdizione il Comune di Firenze, cui consecutivamente \nil comunello di Monsignano si sottomesse con \ncapitolazioni e privilegj a tempo limitato. (Riformagioni \ndi Firenze). Questi due luoghi di Monsignano, o \nMunsignano, non sono da confondere col Casale di \nMusignano nel Val d’Arno inferiore, che fece parte una \nvolta del dominio de’conti Guidi.",
    "original_title": "MONSIGNANO o MUNSIGNANO",
    "page": 179,
    "slug": "monsignano-o-munsignano",
    "byte_offset": 1119469
  },
  {
    "context": "già Monte Sindoli , in Val d’Arbia.",
    "title": "MONSINDOLI, o MONSENDOLI",
    "body": "– Casale con chiesa parrocchiale (S. Pietro) \nnel piviere di Fogliano, vicaria foranea di Barontoli, fra la \nComunità di Monteroni e quella delle Masse di Città, \nnella Giurisdizione Diocesi e Compartimento di Siena, \ndalla qual città la chiesa di Monsindoli è 3 miglia toscane \na ostro. Risiede sopra una collina cretosa, fra il torrente \nTressa, che scorre al suo levante, e quello della Sorra che \ngli passa a ponente. Questa collina, detta Monte Sindoli , o \nMonsindoli, trasse forse il nomignolo dal signore del \nluogo, giacché all’anno 715 fra i testimoni esaminati in \nSiena in causa delle pievi contoverse fra il vescovo sanese \ne l’aretino, fu sentito il deposto di un Sindoli che fu \ncentenario (sorta d’impiego civico) d’un villaggio o \ncasale. Il giuspadronato della chiesa di S. Pietro a Monte \nSindoli fu confermato insieme coi suoi beni ed altre \nchiese del territorio sanese, al Monastero di S. Eugenio \npresso Siena degl’Imperatori Arrigo IV e Federigo I, \nmediante diplomi dati, uno in Roma nel 1081, l’altro \npresso Montalcino nel dì 8 agosto 1185. Ma il documento \nfra tutti più importante e più autentico fu rogato presso la \nchiesa di S. Pietro a Montesindoli del contado senese nel \n1118, mentre governava la Toscana il marchese \nRabodone. Parlo di un istrumento, che a scanso di ogni \nsinistro evento il suo autore volle che s’incidesse \ndistesamente sopra la predella dell’altar maggiore, sui \ngradini e nella colonna destra dell’altare di mezzo al \ngrandioso tempio della badia di S. Antimo in Val d’Orcia \nnella pietra di alabastro calcare delle cave di Castelnuovo \ndell’Abate. – Vedere ABAZIA DI S. ANTIMO. È un atto \ndi donazione fra i vivi, che comincia: Bernardus Comes \nfilus Bernardi Comitis dedit et confirmavit Ildibrando \nfilio Rustici totum quod habebat, aut alii per illum \nhabebant in toto Regno Italico, etc… e termina; \nIldebrandus… sicut recepit a supradicto Bernardo omnia \nsupradicta in hoc monasterio S. Antimi universa jure \nproprietatis germanus ejus Fortis et arid… in perpetuum. \nHujus scripturae finis est in Columna completum… pro \nprecepto quod Imperator Henrigus voluntate Rabodonis \nMarchionis etc….. \nInfatti il compimento del rogito leggesi nella prossima \ncolonna della navata di mezzo a cornu Evangelii scolpito \nin forma circolare intorno al fusto della colonna ed ivi \noccupa tre righi e mezzo; in guisa che il fine di ciascun \nrigo s’incontra con quello del suo principio. – Termina \npertanto come appresso: Actum in Comitatu senes apud \nSanctum Petrum in Monte Sindoli per manum Ugolini \niudicis. – Seguono i nomi di sei testimoni, e finalmente \ndel notaro Ugolino che compì e consegnò il rogito costà: \nEcclesiae Sancti Antimi hoc monasterio dedit. + Anni ab \n\nincarnatione Domini MCXVIII, indictione X. Gli statuti di \nSiena riformati nel 1270 ordinano fra le altre cose, che si \nfaccia un castellare, o bastione a Monte Sindoli, e che si \ncostruisca un ponte sottostante torrente Sorra. \nNell’aggiunte fatte nel 1290 ai medesimi statuti si \nprescrive la ricostruzione della via di Monte Sindoli, e \ndella fonte sulla Tressa presso il casale di Trojola. La \nchiesa e la canonica di Monsindoli cadevano in rovina, \nallorché versi il 1470 il cardinal Giacomo Ammannati \nlucchese, possessore di beni a Monsindoli, restaurò l’una e \nl’altra aumentando la dote al parroco. Dondechè il \nPontefice Sisto IV nel 1474 accordò a quel cardinale il \ngiuspadronato della chiesa di Monsindoli, che dopo due \nanni egli rinunziò a favore del consiglio del popolo \nsanese; se non che dopo la caduta di Siena Cosimo I \ntrasferì la collazione della stessa chiesa nel magistrato \nsupremo di Firenze. Fra i popoli, che nei tempi andati \nfurono aggregati a questo di S. Pietro a Monsindoli, si \ncontano quello di S. Agostino sulla destra della Tressa, \ndetto S. Agostinello, l’altro di S. Lucia alla Trojola, ch’era \nun miglio toscano a ostro di Monsindoli, oltre la chiesa di \nS. Martino a Sorra , della quale non si conosce \nl’ubicazione precisa. Fra i parrochi distinti Monsindoli \nebbe due Palmieri; il primo de’quali di nome Cristofano \nnel 1727 fu eletto vescovo di Sovana, l’altro (Pier Luigi), \nche la resse nel principio del secolo corrente, e che \nfabbricò nel 1806 quasi per un intiero la chiesa e la \ncanonica contigua. La tela del maggior altare di \nMonsindoli è di Domenico di Rutilio Manetti; la S. Agata \nnell’altare a sinistra è opera del Rustichino, di cui sono \nalcuni affreschi della cappella del Cerajolo, vicina a \nMonsindoli. La parrocchia di S. Pietro a Monsiondoli nel \n1833 noverava 231 abitanti dei quali 26 spettavano alla \nComunità di Monteroni, tutti gli altri erano compresi nel \ncircondario comunitativo della Masse di Città.",
    "original_title": "MONSINDOLI, o MONSENDOLI",
    "page": 180,
    "slug": "monsindoli-o-monsendoli",
    "byte_offset": 1120987
  },
  {
    "context": "(Mons Solii) nel Val d’Arno superiore.",
    "title": "MONSOGLIO",
    "body": "– \nGrandiosa villa signorile che porta il nome del piccolo \npoggio, sul quale risiede, nella parrocchia di S. Lorenzo di \nPenna, piviere Comunità e due miglia toscane a scirocco \ndi Laterina, Giurisdizione di Montevarchi, Diocesi e \nCompartimento di Arezzo. Risiede sull’angusto e tortuoso \npassaggio dell’Arno alla destra del fiume, lungo lo Stretto \ndenominato di Rondine, altrimenti detto la Gola \ndell’Inferno. Sotto il poggio dove ora fa bella mostra di se \nla magnifica villa di Monsoglio del marchese Gino \nCapponi di Firenze esisteva nel medioevo un piccolo \nspedaletto destinato ad alloggiare i passeggeri della \nsottostante Via vecchia aretina. Aveva allora signoria in \nMonsoglio e nel paese intorno la potente casa aretina \nde’conti Ubertini, un individuo della quale, nel dicembre \ndel 1196 per istrumento fatto nello spedale di Monsoglio, \ndonò alla badia di S. Trinità a Fonte benedetta, o in Alpi, \nun podere situato nel distretto di rondine, piviere di S. \nCassiano a Campavane (ora di Laterina) quando già lo \nspedale di Monsoglio dipendeva, ed era addetto a quel \nmonastero. Infatti nella stessa badia i conti Ubertini \navevano ceduto il diritto del pedaggio ch’essi percepivano \nsulle merci che passavano per il distretto del piviere di \nCampavane, ossia il territorio di Laterina. – (ARCH. \nDIPL. FIOR. Carte della Badia di Ripoli). – Vedere \n\n\n\nLATERINA. Col variare de’tempi anche lo spedale di \nMonsoglio cambiò di padroni e di destino, giacché nei \nsecoli più vicini a noi la tenuta col poggio di Monsoglio \npervenne nella nobil casa Peruzzi, per conto della quale fu \ncostà innalzata dai fondamenti la magnifica villa che vi si \nvede, pervenuta finalmente a titolo di compra nella \nfamiglia de’marchesi Capponi, attuale posseditrice della \nmedesima e dei poderi annessi. “A Monsoglio, diceva \nquasi cent’anni fa Giovanni Targioni nel suo viaggio per \nil Val d’Arno di sopra, a Monsoglio s’incontra la più \nconcludente dimostrazione, che la rena e la creta sono \nstate posteriormente depositate in strati orizzontali \naddosso alle tortuose pendici dei monti molto prima \nesistenti. Imperocché camminando per la Via vecchia \naretina, circa un quarto di miglio avanti di arrivare alla \nsuddetta villa, si perde l’arena e la creta, sopra della \nquale si è sempre camminato dall’Osteria di Troghi sino a \nli, e si scuopre una faccia di terreno totalmente diversa, \ncioè composta di Margone (schis to marnoso) e di filoni \ninclinati di Pietra forte (arenaria calcare) come appunto \nsono i terreni de’nostri poggi di Firenze, da Mont’ Oliveto \nfino a S. Margherita a Montici…”. “Scendendo da \nMonsoglio, e seguitando il viaggio verso Arezzo si perde \nla Pietra forte, e si comincia di nuovo a trovare la rena e \nla creta sopra della quale si seguita a camminare sino al \nLago di Perugia . Questo fenomeno mi messe in curiosità, \nsicché al ritorno feci più esatte osservazioni, e venni in \nchiaro, che la cima del poggio di Monsoglio è più alta \ndelle colline, sia della pianura più elevata del Valdarno di \nsopra, e che a guisa di un grande scoglio sporta fuori da \nun mare di rena e di creta”. – Vedere ABAZIA DI S. \nTRINITA DELL’ALPI, e LATERINA, Comunità.",
    "original_title": "MONSOGLIO",
    "page": 180,
    "slug": "monsoglio",
    "byte_offset": 1125844
  },
  {
    "context": "già MONTE CULACCIO in Val d’Era.",
    "title": "MONSOLAZZO",
    "body": "– Villa e tenuta signorile con cappella (S. Martino) stata \nun tempo parrocchia sotto il titolo di S. MARTINO AL \nMONTE DI CULACCIO, attualmente annessa alla cura di \nS. Bartolommeo a Casa Nuova, già suffraganea della \nsoppressa pieve di Sovigliana, nella Diocesi di Lucca, \nattualmente di Sanminiato, Comunità e circa miglia \ntoscane 1 e 1/2 a settentrione di Terricciuola, \nGiurisdizione di Peccioli, Compartimento di Pisa. Appella \na questo luogo una carta dell’Archivio Arcivescovile di \nLucca dell’anno 721, relativa a una donazione fatta dal \nnobile Pertualdo padre del vescovo Peredeo alla cattedrale \ndi Lucca, di beni consistenti in una casa massarizia, ossia \npodere, posta nel Monte Culaccio. Anche nel trattato di \npace concluso nel 1175 fra i Pisani e i Lucchesi per la \nmediazione dell’Imperatore Federigo I, uno degli articoli \nriguardava la restituzione da farsi dai Pisani alla chiesa e \nmensa di Lucca di tutte le pievi di questa diocesi poste \nnelle Colline superiori e inferiori pisane, di varie corti e \ncastelli, fra i quali furono ivi nominati il Castello di Santo \nPietro , il castellare di Capannole, e la corte del Monte di \nCulaccio. Questi luoghi infatti furono riconsegnati dai \nPisani ai deputati del vescovo di Lucca nel dì 30 \nnovembre dello stesso anno 1075: “Similem fecit \nrestitutionem (dice il documento) et promissionem et \nliberationem terrae hominumque Montis de Culacio, \nmanu scilicet ipsius terrae Costaldionis in eodem loco \nMontis de Culacio apprehensa, coram praefatis testibus \n\net hominibus ipsius terrae”. (MEMORIE LUCCHESI. T. \nI). \nInfatti la corte di Monte Culaccio sino dal 1119 era \npervenuta nella mensa vescovile di Lucca mediante una \npermuta fatta in detto anno fra la mensa di S. Martino e la \nbadia di Serena presso Chiusdino. La qual corte \nposteriormente fu tra quelle tante confermate ai vescovi \nlucchesi dall’Imperatore ottone IV con diploma del 1209, \ne dall’Imperatore Carlo IV nel 1355. – (MEMORIE \nLUCCHESI T. IV, P. I e II). – Vedere CAPANNOLI e \nCASA NUOVA in Val d’Era.",
    "original_title": "MONSOLAZZO",
    "page": 181,
    "slug": "monsolazzo",
    "byte_offset": 1129146
  },
  {
    "context": "(Mon.  Summanus) in Val di Nievole.",
    "title": "MONSUMMANO, e MONSULMANO",
    "body": "– Due paesi, \nMONSUMMANO ALTO, castello sulla sommità del \nmonte omonimo con chiesa plebana (S. Nicolao), e \nMONSUMMANO BASSO, borgo e capoluogo di \nComunità e Giurisdizione con chiesa parrocchiale (S. \nMaria, anticamente S. Vito sotto Monsummano) già \nDiocesi di Lucca, ora di quella di Pescia, nel \nCompartimento di Firenze. Siede il Castello di \nMonsummano Alto nella cima di un monte quasi isolato da \nquelli che per Serravalle si rialzano nei Monti di sotto a \nPistoja sino a Mont’Albano, fra la Valle dell’Ombrone \npistojese, la Val di Nievole e il Val d’Arno inferiore. \nAll’incontro il borgo, ossia la terra di Monsummano \nBasso , trovasi in pianura alla sinistra del fiume Nievole \nsulla strada provinciale che guida per la Chiesa nuova a \nFucecchio nel Val d’Arno inferiore. È costà la residenza \ndel magistrato comunitativo e del potestà della comunità \ndi Monsummano e Monte Vettolini, detta anche delle Due \nTerre di Val di Nievole. – Le quali comunità delle Due \nTerre furono riunite insieme col loro territorio dopo \nl’organizzazione parziale delle medesime ordinata con \nmotuproprio del 23 gennajo 1775. Il Castello di \nMonsummano Alto è nel grado 28° 29’ longitudine, e 43° \n52’ 4” latitudine, a 597 braccia sopra il livello del mare \nMediterraneo, calcolato dalla sommità del campanile della \npieve. Io non starò a ripetere col Propesto Gori, né con \nqualche altro più moderno scrittore, ciò che fu detto \nsull’origine e nome di Monsummano, derivandolo dal \nSommo Mane (il Plutone de’Pagani) piuttosto che dalla \nsua località, ossia dalla elevatezza del monte, sulla cui \nsommità questo castello fu fabbricato. Né starò a dire \nquanto sia ridevole la divisa parlante, o dir si voglia \nl’arme che nei secoli bassi fu presa per distintivo dal \nmagistrato comunitativo di Monsummano, raffigurandola \nin un castelletto di sei monti con sopra una mano aperta, \nsiccome è quella illustrata dal Manni. (Sigilli antichi, T.V \nSigillo X). Gioverà piuttosto all’istoria il rintracciare le \nmemorie meno dubbie sulle vicende civili e politiche dei \ndue paesi omonimi (Monsummano Alto e Basso) nei quali \nebbero signoria i nobili di Maona, di Montecatini e di \nCapraja , che compariscono nella storia lucchese e in \nquella di Pistoja, ora ligi dei vescovi di Luccha, ora alleati \ne talvolta nemici di uno dei due comuni. All’Articolo \nMAONA e MATO (S.) si accennò in qual modo sino dal \nmese di marzo 1128 Uberto eletto vescovo di Lucca \nacquistasse da Ansaldo abate di S. Antimo e dal priore di \nS. Mato a Vinci la metà delle possessioni spettanti a quel \npriorato; le quali erano situate in Val di Nievole, e persino \n\n\n\nnei contorni di Lucca; segnatamente poi nella corte di S. \nVito sotto Monsummano a Maona, a Montecatini ecc. –\n(MEMORIE LUCCHESI T. IV, P. II). Fra la membrane \nappartenute al monastero di S. Mercuriale di Pistoja, \nattualmente riunite nell’Archivio Diplomatico Fiorentino \nse ne trova una del 22 marzo 1143 scritta presso la chiesa \ndi S. Vito sotto Monsummano, con la quale Sinibaldo del \nfu Riguccio e Galdia sua moglie venderono per il prezzo \ndi 27 soldi lucchesi alla chiesa e monastero di s. Martino a \nVarazzano nel popolo di Baronto a Lamporecchio, \nsoggetta alle monache di S. Mercuriale di Pistoja, un \npezzo di terra posto in luogo detto la Corcella. Fu rogato \nnella stessa chiesa di S. Vito un altro istrumento in data \ndel 9 marzo 1320, col quale il nobile milite Guglielmo del \nfu Baccio degli Ughi di Pistoja prese la consegna e il \npossesso della chiesa di S. Vito posta alle falde di \nMonsummano della diocesi di Lucca, quando era il \npadronato dei frati Serviti del convento di S. Maria in \nPoggio di Pistoja. (località citata Conventi dei Serviti di \nPistoja). A quell’età anche la pieve di S. Lorenzo a \nVajano era amministrata dalla nobile famiglia Tedici di \nPistoja, siccome lo dà a conoscere il testamento dettato in \nPistoja lì 29 aprile 1318 da Simone del fu Ranuccio \nde’Tedici pievano di S. Lorenzo a Vajano diocesi di \nLucca, col quale dopo varj legati istituiva in erede \nuniversale Giovanni di Gino di Renuccio suo nipote \n(località citata Carte dell’Opera di S. Jacopo di Pistoja). \n– Vedere CERBAJA (S. DONNINO A). il Lami, \nappoggiato a una memoria dello storico pesciatino \nGaleotti, riporta nel suo Odeporico al 1105 un’atto \npubblico nei seguenti termini. “ Boso abbas, atque custos \nmonasterii S. Antimi et S. Tommae permutat, et dat \nIldebrando comiti filio bon. mem. Rodulfi comitis \nmediantem de curte et castello (manca il nome) de casis \net paludibus…. Cum Ecclesia S. Viti juxta flumen Neule: \nab occidente via de Monte Summano, quae pervenit ad \npontem Neule, et est in episcopatu lucensi, ad reddendum \nsolidos viginti bonos expendibiles de moneta lucense, et \ncum pacto quod in necessitas de beatis equitare mecum, \net cum meis successoribus per episcopatum florentium, \npistoriensem, et lucensem, et in curia domini Imperatoris, \netc”. Io non saprei come conciliare l’infeudazione del \n1105 con quella del 1128, tanto più che non trovo tra i \nnobili di Maona di quella età un conte Ildebrando nato da \nun Conte Rodolfo, ma sivvero un Ildebrando di Maona \nfiglio di Alberto: quello cioè che fu rammentato \nall’Articolo MAONA in proposito appunto di una \npromessa fatta nell’anno 1130 a Uberto vescovo di Lucca \ndi non molestarlo nel possesso e diritti poco innanzi \nacquistati sulla metà del castello e corte di Monsummano. \nInfatti Tolomeo lucchese nei suoi annali ci avvisa, che nel \n1181 il conte Guido, chiamato Burgundione, signore di \nMonsummano, della Verrucola sopra Maona e di Serra, \npromise con giuramento al Comune di Lucca di \nconsegnare i predetti castelli alle armi lucchesi per \nservirgli di appoggio e di offesa contro i pistojesi in ogni \ncaso di guerra. Comecchè andasse la bisogna, certo è che i \ndue annalisti lucchesi, Tolomeo e Beverini, si trovano \nd’accordo nell’ammettere sotto l’anno 1218 la compra \nfatta dal Comune di Lucca di Monsummano e suo \ndistretto, consistente in terre, case, boschi, pasture e \npescagioni, vendute loro da D. Ugo abate di S. Antimo (e \n\nnon di S. Antonio com’è stampato per errore); il qual \ncastello si dichiara attinente al priorato di S. Mato a Vinci . \nA questa stessa compra di Monsummano appella eziandio \nlo statuto lucchese del 1308 al capitolo 26 del libro I, che \nha per titolo: De tenendo et conservando compram de \nMonte Summano tempore consulatus Paganelli Strambi, \nAlbertj Januensis, Petri Sassi, Ubaldi Malpilii, Lamberti \nMasnerii. Il castello di Monsummano fini al quarto \ndecade del secolo XIV fu governato a nome del Comune \ndi Lucca per il temporale, siccome da lunga mano \ndipendeva dai suoi vescovi nello spirituale il piviere di S. \nLorenzo a Vajano, di cui erano filiali le chiese di S. \nMichele a Monte Vettolini, e di s. Vito sotto \nMonsummano. Caduta però Lucca in potere di Uguccione \ndella Faggiuola, e fatta per lui di guelfa ghibellina, fu \ncagione che la parte guelfa di Toscana, di cui Firenze era \nil perno più saldo, movesse contro Lucca un esercito \npoderoso della stessa Lega, alla testa della quale era stato \neletto Roberto re di Napoli. Fu nel declinare \ndell’anno1314, che molti castelli forti della Val di \nNievole, fra i quali Monsummano e Montecatini vennero \ninvestiti e occupati per pochi mesi dall’esercito fiorentino. \nSennonché dopo la rotta da questi ricevuta nel piano di \nMontecatini l’armata guelfa dovè ritirarsi in scompiglio, \nabbandonando al vincitore la Val di Nievole coi paesi del \nval d’Arno inferiore; i quali furono tosto rioccupati dai \nlucchesi cui quelle popolazioni si conservarono quasi \ncostantemente lige durante il regime del prode Castruccio \nsuccessore di Uguccione. Ma appena mancato questo \nvaloroso campione lucchese furono intavolate trattative di \npace tra i Fiorentini e i Pistojesi (24 maggio 1329), cui \ntennero dietro quelle con le terre e castella della Val di \nNievole; cioè di Pescia, Montecatini, Buggiano, Uzzano, \ndi Colle Buggianese, Cozzile, Massa, Monsummano e \nMonte Vettolini , ecc; e coteste terre essendo confederate \ninsieme vennero comprese sotto il nome collettivo della \nLega di Val di Nievole. – Ma più specialmente a \nMonsummano appella una riformagione della Signoria di \nFirenze del 22 maggio 1331, in cui trovansi registrate le \ncapitolazioni simili a quelle accordate agli altri comuni \ndella suddetta valle. Nella qual occasione la Repubblica \nFiorentina approvò gli statuti della comunità delle Due \nTerre di Monsummano e Monte Vettolini; cioè, in \nquell’anno medesimo, in cui di novembre fu inviato in \nprimo potestà a Monsummano Paolo de’Bordoni di \nFirenze, e un altro potestà a Monte Vettolini. Il possesso \ndi Monsummano e delle altre terre della Val di Nievole \ntolte alla Repubblica di Lucca, venne stabilmente \nconfermato ai fiorentini dopo le trattative concluse nel \n1339 con Mastino Della Scala, a cui Lucca era stata \nqualch’anno innanzi venduta dall’Imperatore con tutto il \nsuo territorio e giurisdizione. – Vedere LUCCA. Fra le \ncarte dell’Archivio generale di Firenze pervenute nel \nRegio Diplomatico della stessa città se ne conservano \nvarie relative alla consegna semestrale dei castellani della \ntorre di Monsummano, e della rocca di Monte Vettolini, \nsotto gli anni 1338, 1341 e 1377. Per egual modo vi si \ntrovano alcuni atti di possesso preso dai potestà di Monte \nVettolini negli anni 1362 1365 e 1368. Nel mese di \nsettembre del 1368 il Comune di Firenze essendo stato \navvisato di un tradimento che meditavasi, per consegnare \nai nemici della Repubblica il castello di Monsummano, la \n\n\n\nSignoria fece rimunerare Jacopo Valori da Pupiglio del \ncontado di Pistoja che lo aveva rivelato. –(MANNI, Sigilli \nantichi T.V, Sigillo x). Da quell’epoca in poi \nMonsummano non cambiò più padrone, né di governo, se \nnon quando dalla Repubblica Fiorentina passò nel 1530 \nnel dominio ducale, e poi granducale della Toscana, cui \ntuttora le Due Terre di Val di Nievole col respettivo \ndistretto sono di buon grado soggette. \n \nMOVIMENTO della popolazione della città di \nMONSUMMANO ALTO e BASSO, e di MONTE \nVETTOLINI a quattro epoche diverse, divisa per famiglie. \n \nMONSUMMANO ALTO e BASSO \n \nANNO 1551: Impuberi maschi -; femmine -; adulti \nmaschi -, femmine -; coniugati dei due sessi -; \necclesiastici -; numero delle famiglie 109; totale della \npopolazione 419. \nANNO 1745: Impuberi maschi 226; femmine 199; adulti \nmaschi 234, femmine 336; coniugati dei due sessi 410; \necclesiastici 24; numero delle famiglie 291; totale della \npopolazione 1427. \nANNO 1833: Impuberi maschi 379; femmine 407; adulti \nmaschi 331, femmine 454; coniugati dei due sessi 808; \necclesiastici 15; numero delle famiglie 415; totale della \npopolazione 2394. \nANNO 1839: Impuberi maschi 402; femmine 455; adulti \nmaschi 366, femmine 424; coniugati dei due sessi 898; \necclesiastici 15; numero delle famiglie 473; totale della \npopolazione 2560. \n \nMONTE VETTOLINI \n \nANNO 1551: Impuberi maschi -; femmine -; adulti \nmaschi -, femmine -; coniugati dei due sessi -; \necclesiastici -; numero delle famiglie 181; totale della \npopolazione 848. \nANNO 1745: Impuberi maschi 229; femmine 204; adulti \nmaschi 318, femmine 384; coniugati dei due sessi 488; \necclesiastici 5; numero delle famiglie 287; totale della \npopolazione 1635. \nANNO 1833: Impuberi maschi 301; femmine 269; adulti \nmaschi 197, femmine 200; coniugati dei due sessi 523; \necclesiastici 11; numero delle famiglie 259; totale della \npopolazione 1501. \nANNO 1839: Impuberi maschi 276; femmine 272; adulti \nmaschi 261, femmine 248; coniugati dei due sessi 579; \necclesiastici 14; numero delle famiglie 264; totale della \npopolazione 1650. \n \nComunità delle Due Terre di Val di Nievole, ossia di \nMonsummano e di Monte Vettolini. – Cotesta comunità \nabbraccia una superficie territoriale di 9528 quadrati \nagrarj, compresi 234 quadrati di corsi d’acqua e strade. \nAbitavano nel 1833 costà 5209 persone, a ragione di 560 \nindividui per ogni miglio quadrato di suolo imponibile. La \nfigura iconografica di cotesto territorio si accosta alla \nsferoidale un poco angolare dal lato di ostro. Trovasi a \nconfine col territorio di quattro Comunità. – Dal lato di \nsettentrione si tocca con quello comunitativo di \nSerravalle, partendo dalla ripa destra del fiume Nievole, \n\nche tosto attraversa nella direzione di ostro a levante per \nentrare nella così detta Forra de’Bacchini; quindi per \ntermini artificiali, percorre la collina a settentrione del \npoggio di Monsummano Alto, e di là si dirige verso \nscirocco cavalcando la strada pedonale di Monte Vettolini \nfinché giunge al viottolo di Montirici . A questo punto \ncessa il territorio di Serravalle, cui sottentra a confine \nl’altro di Lamporecchio, e di conserva le due comunità, \npiegando a ostro, poi a libeccio, rasentano la ripa di \nsinistra del rio de’Brogi, finché trovado il viottolo della \npieve di Vajano che presto oltrepassano, s’incamminano \nverso levante nella Forra della Paduletta e di là entrano \nnell’alveo del torrente Cecina; mediante il quale il \nterritorio comunitativo di Lamporecchio percorre con \nl’altro di Monsummano, per il tragitto di circa miglia \ntoscane 3 e 1/2 fino al canal maestro della fattoria del \nTerzo. Questo stesso canale da scirocco a maestrale serve \ndi confine per circa miglia toscane 1 e 1/2 alla Comunità \ndi Monsummano e a quella del Borgo a Buggiano sino al \ndi sotto del così detto Canal del Porto. Costà voltando \nfaccia da libeccio a ponente entra a confine il territorio \ndella Comunità di Montecatini, col quale l’altro di \nMonsummano fronteggia con termini artificiali per il \ntragitto di oltre tre miglia toscane, passando per le Case \nnuove della fattoria del Terzo, ora a destra talora a sinistra, \ne di nuovo a destra del fiume Nievole, sino a che ritrova il \nterritorio della Comunità di Serravalle al confine donde \nquesta si partì. Fra le montuosità che cuoprono il territorio \ndelle Due Terre di Val di Nievole la maggiore è quella del \nmonte di Monsummano Alto, la cui sommità, presa dalla \ncima del campanile della pieve, fu trovata braccia 597,3 \nsopra il livello del mare Mediterraneo, mentre la sommità \ndel campanile della chiesa di Monte Vettolini è stata \nriscontrata alta braccia 342,8 dall’astronomo medesimo P. \nInghirami. Varie strade rotabili attraversano il territorio di \nquesta comunità, o sono dirette a una delle Due Terre. La \nprima è quella provinciale, detta anche Francesca o del \nVal d’Arno, la quale staccasi dalla Regia postale di Pescia \nal Ponte a Nievole e di là per Monsummano Basso, Chiesa \nnuova di Cintolese, Castel Martini e Stabbia conduce a \nFucecchio. Le altre strade rotabili per Monsummano, per \nMonte Vettolini, o che guidano per la pieve di ruta di \nVajano a Larciano e Lamporecchio, o che si staccano \ndalla provinciale del Val d’Arno per salire a \nMonsummano Alto e a Monte Vettolini, sono tutte \ncomunitative. Fra i maggiori corsi d’acqua che entrano, o \nche scorrono per il territorio di questa Comunità, non vi \nha che la fiumana della Nievole, la quale incomincia a \nimpadulare nel piano a libeccio di Monsummano lungo il \nCanal del Terzo . – Portano il nome di rii quelli che \nscendono dalle occidentali pendici di Monsummano Alto, \ndi Monte Vettolini e di Cecina. Alla Nievole fu cambiato \naltre volte il suo letto; avvegnachè essa fino dopo la metà \ndel secolo XVII non passò pel territorio di Monsummano, \ne introducevasi nel padule, non già per il Canale del \nTerzo, ma per il fosso detto di Messer Alamanno. Allorché \nperò vennero eseguiti i lavori proposti dal Magistrato della \nParte (anno 1642) fu levato dal suo antico alveo il fiume \nNievole e messo nel territorio di Monsummano sotto le \nCase nuove, per dirigerlo mediante il Canal del Terzo \nverso il padule di Fucecchio ad oggetto di colmare alcuni \nbassi fondi che attualmente costituiscono una porzione \n\n\n\ndella Fattoria della Corona denominata del Terzo . – Nella \ncircostanza, che si dovè scavare un nuovo letto al fiume \nNievole, si scuoprirono nel luogo detto la Nievolaccia, \ngrandi frammenti di ossa fossili elefantine, e di \nmastodonte, uno dei quali fu acquistato dal marchese \nGirolamo Bartolommei nel secolo passato, siccome \nassicurò il dottor Carlo Barbacci da Monte Vettolini in \nuna sua lettera del 25 ottobre 1741 a (ERRATA : \nDomenico Sforzini) Domenico Sforazzini di Terranuova. \n(MSS. dell’Ogna nella Bibioteca del Seminario \nfiorentino). A qual epoca rimonti questo nome del Terzo, \ne per qual cagione si appellasse così, credo di averlo \nscoperto in una pergamena del 9 febbrajo 1216 \nappartenuta al vescovato di Pistoja, attualmente \nnell’Archivio Diplomatico Fiorentino. Imperocchè trattasi \nin quella di un lodo pronunziato dagli arbitri nel palazzo \nvescovile di Pistoja, relativamente a una lite che verteva \ntra Goffredo vescovo di Pistoja e il comune di \nMonsummano per un motivo della terza parte delle \ncolmate, denominate Episcopali, le quali si dichiarano \nposte, nel distretto comunitativo di Monsummano, e per la \nsomma di lire 50 moneta pisana, che il suddetto vescovo \npretendeva in vigore di una sentenza anteriormente \nproferita da Lottario arcivescovo di Pisa. Per la quale \ncontroversia le parti avevano compromesso cotesto \ngiudizio in Tagliaferro figlio del conte Alberto, in \nStuffaldo figlio di Ugo, ed in Muzio. I quali nel suddetto \ndì 9 febbrajo 1216, per atto pubblico rogato dal notaro \nMercatante , giudicarono che il vescovo di Pistoja dovesse \navere il Terzo delle accennate colmate, poste nel distretto \ndi Monsummano, e più lire 40 di moneta pisana. Presso la \ngronda orientale della fattoria del Terzo comincia il \nterreno a rialzarsi a proporzione che si accosta all’estrema \npendice di una collinetta, sulla quale giace il borgo di \nMonsummano Basso , che può considerarsi situato sopra \nun’ultima propagine del monte conico e scosceso, sulla \ncui cima riposa il castello di Monsummano Alto . Cotesto \nmonte è noto nella litologia per il suo marmo di tinta \nrossa vinata, che è una modificazione del calcare \nschistoso compatto. La qual sorta di roccia varia nel \ncolore e nella sua consistenza; poiché dalla tinta lilla \npassa a quella persichina cupa e di là al rosso ocraceo \nsmorto. Essa è attraversata in varie direzioni da filoncini \ndi spato candido; quella più compatta è anche suscettibile \ndi un qualche pulimento marmoreo, ed infatti si adoprò a \nFirenze nelle fabbriche del medio evo in concorrenza col \nmarmo rosso di Monte Rantoli, specialmente nelle mura \nesterne, nel pavimento interno e nel campanile della \nMetropolitana fiorentina. – Vedere GIUSTO (S.) A \nMONTE RANTOLI, e MONTE RANTOLI. Nelle \npendici poi del Monte Vettolini si incontrano cristalli \nquarzosi, e piccoli rognoni di pietro-selce sparsi sopra una \nroccia galestrina. In coteste poggi prospera la vite, l’ulivo \ned ogni altra sorta d’albero da frutti, come pesche, susine, \nmeli, fichi, ecc.; mentre la sottostante pianura è feconda di \ngranaglie di piante filamentose e leguminacee, non che di \nalberi di mori gelsi, di praterie artificiali, di grosse viti \nmaritate ai loppi, ecc.. Rapporto alle condizioni \neconomiche, quanto siano esse migliorate costà dopo le \ncolmate eseguite nel secolo XVII e XVIII nelle fattorie \nlimitrofe al padule di Fucecchio e dopo un meglio \nregolato scolo d’acque dei fossi che l’attraversano, basta \n\nper ogni prova lo stato visibilmente crescente della \npopolazione di questa comunità, esente da gran tempo da \nquelle malattie endemiche ed epidemiche che \nanteriormente e periodicamente l’affliggevano, malattie \nche fornirono oggetto di ricerche fisico-mediche al celebre \ndottor Giovanni Targioni-Tozzetti nel suo Ragionamento \nsopra la Val di Nievole. – Vedere infine del presente \nArticolo il Movimento progressivo della popolazione di \nquesta Comunità a quattro epoche diverse, cioè, nel 1551, \nnel 1745, nel 1833, nel 1839. La Comunità mantiene un \nmedico, due chirurghi, e due maestri di suola; dei quali un \nchirurgo e un maestro risiedono in Monsummano Basso, \nmentre il medico con l’altro chirurgo e un maestro di \nscuola stanno in Monte Vettolini. Si tiene in \nMonsummano Basso un mercato settimanale nel giorno di \nlunedì e una fiera annuale nel primo mercoledì dopo la \nmadonna di mezz’agosto. La residenza del potestà, e \nquella dell’ingegnere di Circondario è stata da pochi anni \ntraslocata in Monsummano Basso da Montecatini di Val \ndi Nievole, dove è restata la cancelleria comunitativa. La \nconservazione delle Ipoteche, e l’esazione del Registro \nsono in Pescia; il Tribunale di prima Istanza a Pistoja. \n \nQUADRO della Popolazione delle Comunità delle Due \nTerre di Val di Nievole ossia di MONSUMMANO e \nMONTE VETTOLINI a quattro epoche diverse. \n \n- nome del luogo: Cintolese o Chiesa nuova, titolo della \nchiesa: S. Leopoldo (Rettoria), diocesi cui appartiene: \nPescia (già di Lucca), popolazione anno 1551 n° -, \npopolazione anno 1745 n° -, popolazione anno 1833 n° \n1314, popolazione anno 1839 n° 1456 \n- nome del luogo: MONSUMMANO ALTO, titolo della \nchiesa: S. Nicolao (Pieve), diocesi cui appartiene: Pescia \n(già di Lucca), popolazione anno 1551 n° 419 (con S. \nMaria a Monsummano basso), popolazione anno 1745 n° \n291, popolazione anno 1833 n° 397, popolazione anno \n1839 n° 396 \n- nome del luogo: MONSUMMANO BASSO, titolo della \nchiesa: S. Maria (Prepositura), diocesi cui appartiene: \nPescia (già di Lucca), popolazione anno 1551 n° 419 (con \nS. Nicolao a Monsummano alto), popolazione anno 1745 \nn° 1136, popolazione anno 1833 n° 1997, popolazione \nanno 1839 n° 2164 \n- nome del luogo: MONTE VETTOLINI, titolo della \nchiesa: SS. Michele e Lorenzo (Pieve), diocesi cui \nappartiene: Pescia (già di Lucca), popolazione anno 1551 \nn° 848 (con S. Maria a Monsummano basso), popolazione \nanno 1745 n° 1635, popolazione anno 1833 n° 1501, \npopolazione anno 1839 n° 1650 \n \n- Totale abitanti anno 1551 n° 1267 \n- Totale abitanti anno 1745 n° 3062 \n- Totale abitanti anno 1832 n° 5209 \n- Totale abitanti anno 1838 n° 5666",
    "original_title": "MONSUMMANO, e MONSULMANO",
    "page": 181,
    "slug": "monsummano-e-monsulmano",
    "byte_offset": 1131267
  },
  {
    "context": "in Val d’Era.",
    "title": "MONTACCHITA",
    "body": "– Villa stata già un \nfortilizio con annessi poderi nella parrocchia di S. \nGervasio, Comunità e circa 5 miglia toscane a ponente di \nPalaja, Giurisdizione di Peccioli, Diocesi di Sanminiato, \ngià di Lucca, Compartimento di Pisa. Siede sulla sommità \n\n\n\ndi un colle di marna cerulea conchigliare, alla destra del \ntorrente Roglio . – Non azzardo asserire se alla località di \nquesto distrutto castello possa applicarsi quel Colle \nCarelli, di cui fu fatta menzione al suo articolo.",
    "original_title": "MONTACCHITA",
    "page": 184,
    "slug": "montacchita",
    "byte_offset": 1153569
  },
  {
    "context": "in Val di Sieve.",
    "title": "MONTACCIANICO",
    "body": "– Vedere \nACCIANICO (MONTE).",
    "original_title": "MONTACCIANICO",
    "page": 185,
    "slug": "montaccianico",
    "byte_offset": 1154094
  },
  {
    "context": "in Val di Sieve.",
    "title": "MONTACERAJA",
    "body": "– Vedere ACERAJA",
    "original_title": "MONTACERAJA",
    "page": 185,
    "slug": "montaceraja",
    "byte_offset": 1154161
  },
  {
    "context": "",
    "title": "MONTACUTACCIO",
    "body": "– Vedere MONTAGUTO",
    "original_title": "MONTACUTACCIO",
    "page": 185,
    "slug": "montacutaccio",
    "byte_offset": 1154215
  },
  {
    "context": "",
    "title": "MONTACUTELLO",
    "body": "– Vedere MONTAGUTELLO e \nMONTAGUTO",
    "original_title": "MONTACUTELLO",
    "page": 185,
    "slug": "montacutello",
    "byte_offset": 1154256
  },
  {
    "context": "",
    "title": "MONTACUTO",
    "body": "– Vedere MONTAGUTO.",
    "original_title": "MONTACUTO",
    "page": 185,
    "slug": "montacuto",
    "byte_offset": 1154312
  },
  {
    "context": "in Val di Greve.",
    "title": "MONTAGLIARI",
    "body": "– Casale già Castello \ncon parrocchia (S. Niccolò) nel piviere di Panzano, \nComunità Giurisdizione e circa miglia toscane 3 a ostro-\nscirocco di Greve, Diocesi di Fiesole, Compartimento di \nFirenze. La chiesa di Montagliari siede in un poggio posto \nfra Panzano e Lamole sulla ripa sinistra della fiumana \nGreve. – Nel luogo dov’era la torre o rocca di Montagliari \nesiste attualmente un palazzo ad uso di villa signorile, che \nfu della casa magnatizia de’Gherardini, tuttora patrona \ndella chiesa curata. L’antica torre fu occupata a viva forza \ne disfatta insieme col Castello di Montaguto in Val di \nGreve dai Fiorentini per aver aderito i popoli di questi due \ncastelli ai Gherardini seguaci della Parte Bianca, i quali \nper sentenza del potestà di Firenze, Conte de’Gabbrielli \nda Gubbio, nel 1302 furono condannati in contumacia. – \n(GIOVANNI VILLANI, Cronica.. – P. ILDEFONSO, \nDelizie degli Eruditi, T.VII). Nel 1449, li 11 maggio, i \nfratelli Giovanni, e Antonio del fu Ser Puccio, figli di \nGiovanni Frosini di Firenze, alienarono porzione di un \nloro podere posto nel popolo di S. Pietro alle Stinchi con \naltri pezzi di terra situati nei popoli di S. Niccolò a \nMontagliari, e di S. Donato a Lamole. –(ARCH. DIPL. \nFIOR., Carte dell’Archivio generale). La parrocchia di S. \nNiccolò a Montagliari nel 1833 contava 199 abitanti.",
    "original_title": "MONTAGLIARI",
    "page": 185,
    "slug": "montagliari",
    "byte_offset": 1154350
  },
  {
    "context": "in Val Tiberina.",
    "title": "MONTAGNA, o ALLA BATTUTA",
    "body": "– \nPorta questo doppio nomignolo un Casale con chiesa \nparrocchiale (S. Michele) nel piviere, Comunità \nGiurisdizione Diocesi e un miglio toscano a grecale di \nSansepolcro, Compartimento di Arezzo. Risiede sulla \npendice del monte che è alle spalle della città di \nSansepolcro, la cui parrocchia nel 1833 aveva 261 \nabitanti.",
    "original_title": "MONTAGNA, o ALLA BATTUTA",
    "page": 185,
    "slug": "montagna-o-alla-battuta",
    "byte_offset": 1155749
  },
  {
    "context": "",
    "title": "MONTAGNA FIORENTINA",
    "body": "– Chiamavasi Montagna \nFiorentina quella porzione del Casentino che costituiva la \ngiurisdizione della potesteria, ossia del Contado del \n\nCastel Niccolò , staccato prima degli altri feudi dal \ndominio dei conti Guidi di Battifolle. Ciò avvenne nel \n1359, dopo che per provvisione de’16 settembre di detto \nanno il senato della Repubblica Fiorentina conferì autorità \nalla Signoria di nominare un sindaco ad oggetto di \nprocurare la sottomissione di cotesta porzione del \nCasentino; per quanto ciò non avesse il suo effetto se non \nche 10 anni dopo. Avvegnachè il conte Marco de’conti \nGuidi di Modigliane, figlio del Conte Galeotto, e nipote \ndel Conte Guglielmo, detto Novello , per atto di donazione \nfra i vivi nel 30 ottobre 1359, e non ai 30 marzo come \nsull’autorità di Matteo Villani fu detto all’Articolo \nCASTEL SAN NICCOLO’, rinunziò al Comune di \nFirenze nelle mani dei suoi sindaci Matteo Chiti, e Maso \nCambini tutti i beni e ragioni che ad esso conte per \nqualsiasi titolo appartenevano nella torre, fortilizj, case e \nmuri del Castel S. Niccolò, nelle corti e comuni di Vado, \ndi S. Maria a Spalanni , di S. Donato di Serelle, di S. \nMaria di Torre, di S. Biagio della Selva, di S. Andrea di \nTerzelle, della corte e comune di Garliano, e delle \nparrocchie di S. Pancrazio, di S. Maria e di S. Angelo a \nCetica; il tutto compreso nella giurisdizione della diocesi \ndi Fiesole. I quali popoli e comuni furono designati dentro \ni seguenti confini; da una parte si avvicinavano presso il \nBorgo alla Collina, dall’altra parte rasentavano la curia di \nPoppi; dal terzo lato avevano il Castello e corte di \nRomena, la corte di Battifolle, il Castel Leone, ossia di \nMonte Mignajo ed il giogo dell’Alpi, che volgarmente \ndicevansi di Gastra , o di Monteaguto; e finalmente per il \nquarto lato confinavano col castello e distretto di \nRaggiolo. – Cosicché di cotesti popoli e comuni in \nquell’epoca fu formata la giurisdizione della così detta \nMontagna Fiorentina , come dall’istrumento di donazione \ndell’ottobre 1359 di sopra citato. –(RIFORMAGIONI DI \nFIRENZE). – Vedere CASTEL SAN NICCOLO’.",
    "original_title": "MONTAGNA FIORENTINA",
    "page": 185,
    "slug": "montagna-fiorentina",
    "byte_offset": 1156128
  },
  {
    "context": "",
    "title": "MONTAGNA DI CETONA",
    "body": "– Vedere CETONA (MONTAGNA DI).",
    "original_title": "MONTAGNA DI CETONA",
    "page": 185,
    "slug": "montagna-di-cetona",
    "byte_offset": 1158302
  },
  {
    "context": "",
    "title": "MONTAGNA DI CORTONA",
    "body": "– Vedere CORTONA, e \nCASTIGLION FIORENTINO Comunità. \n \n \n###ARTICLE### \nT:MONTAGNA di Pistoja, ossia MONTI DI SOPRA.\nC:\nB:– Porta cotesto doppio titolo la sezione dell’Appennino che \ndal giogo della catena centrale di Bosco Lungo si stende \nfino alla foce della Sambuca, e di là si dirama verso il \npiano di Pistoja, mediante contrafforti che spalleggiano i \nfiumi della Lima, del Reno, e dell’Ombrone coi loro \nsuperiori influenti. \nGli abitanti del distretto compreso nella Montagna di \nPistoja , al tempo della repubblica, erano governati da un \ngiusdicente che aveva autorità nel civile e nel criminale \ncon titolo di Capitano della Montagna. \nSebbene s’ignori tuttora l’istituzione di questo magistrato, \nè noto ch’esso tenne la sua prima residenza nel castel di \nLizzano, più tardi in Cutigliano e finalmente in San \nMarcello; che da quest’ufiziale superiore fino dal secolo \nXIII dipendevano molti ufiziali civili della Montagna di \nPistoja aventi titolo di potestà. Erano di cotesto numero \n\n\n\nfra gli altri i potestà di San Marcello e Mammiano, di \nCavinana, di Cutigliano, di Popillio e Pitellio, della \nSerra, di Casore del Monte, di Crespore e Lanciole, di \nCalamecca, di Brandellio, di Piteccio, di Sanmommè e S. \nFelice, di Momigno, di Marliana, di Fagno, Montagnana \ne Celle, di Torri, Treppio e Fossato. \nNel 1403 i popoli della Montagna di Pistoja trovandosi \nangustiati dalle fazioni Panciatichi e Cancellieri, la prima \ndelle quali era sempre alla testa della parte Bianca, e la \nseconda della parte Nera, v’intervenne con le sue forze il \nComune di Firenze, al punto che le popolazioni della \nMontagna furono costrette a desistere da tulle le civili \nostilità, e dovettero sottomettersi alla tutela dei Reggitori \ndi Firenze indipendentemente dall’assenso del consiglio \ndel popolo e del senato di Pistoja, da cui anteriormente le \nterre e popoli della stessa Montagna coi loro ufiziali \ndipendevano. \nFinalmente sotto il primo Granduca di Toscana il governo \ndella stessa Montagna insieme con la città, contado e \ndistretto di Pistoja, previa deliberazione, o motuproprio \ndei 30 marzo 1556, fu trasferito nel consiglio della \nPratica dai quattro commissarj che fino allora avevano \nrappresentata la deputazione sopra il governo di Pistoja e \nsuo contado. –(RIFORMAGIONI DI FIRENZE). \nAttualmente la porzione più centrale della Montagna di \nPistoja si riduce alla Comunità di Cutigliano, di Piteglio, \ne di San Marcello dove risiede il Vicario regio per far \nragione a quei popoli.",
    "original_title": "MONTAGNA DI CORTONA",
    "page": 185,
    "slug": "montagna-di-cortona",
    "byte_offset": 1158361
  },
  {
    "context": "",
    "title": "MONTAGNA DI SAN GODENZO",
    "body": "– Vedere SAN GODENZO Comunità.",
    "original_title": "MONTAGNA DI SAN GODENZO",
    "page": 186,
    "slug": "montagna-di-san-godenzo",
    "byte_offset": 1160908
  },
  {
    "context": "",
    "title": "MONTAGNANA nella Valle dell’Ombrone pistojese",
    "body": "– \nVillaggio con chiesa plebana e un annesso (SS. Giusto e \nLucia) già filiale dell’antica pieve di S. Pancrazio a Celle, \nnella Comunità e circa 4 miglia toscane a grecale di \nMarliana, Giurisdizione e Diocesi di Pistoja, \nCompartimento di Firenze. \nSiede alla base di uno de’poggi che rasentano la ripa \ndestra del torrente Vincio, denominato di Montagnana. \nLa chiesa di S. Giusto a Montagnana con la villa \nomonima è rammentata fino dal novembre 1067 in un \nistrumento, col quale Leone vescovo di Pistoja allivellò a \nSignoretto del fu Gherardo la pieve di S. Pancrazio presso \nla villa di Celle con i suoi beni e redditi, unitamente alle \nofferte e decime delle 17 ville di quel piviere, compresavi \nanche questa di S. Giusto a Montagnana. – (ZACHAR. \nAnecd. Pistor.) \nPer altro nel secolo XIII la villa di Montagnana era stata \nridotta a castello; tale almeno la dichiara un istrumento \ndel 20 novembre 1280 rogato nel castello di Montagnana \ndel contado di Pistoja. – (ARCH. DIPL. FIOR. Carte \ndell’Opera di S. Jacopo di Pistoja). \nCon altra membrana della stessa provenienza, scritta li 13 \naprile 1292 nel claustro di Montagnana, due promessi \nsposi nativi del castello di Montagnana si diedero mutuo \nconsenso per contrarre matrimonio, colla dichiarazione ivi \nfatta di vivere secondo la legge longobarda, sotto la qual \nlegge lo sposo donava alla promessa sposa a titolo di \nMeta lire sei, che le assicurò sopra un pezzo di terra, e \n\nconfessò la dote in fiorini 60. – (ARCH. DIPL. FIOR. \nCarte dell’Opera di S. Jacopo). \nII parroco di Montagnana è noverato tra quelli che \nassisterono al sinodo di Pistoja del 1313. \nA quel tempo risedeva in Montagnana un giusdicente col \ntitolo di potestà, dipendente dal capitanato della Montagna \ndi Pistoja. Egli faceva ragione nel civile anche sugli \nabitanti delle ville di Fagno e di Celle, riuniti più tardi alla \npotesteria di quello di Marliana, poi di Seravalle, e \nfinalmente, nel 1838, direttamente sotto il vicario regio di \nPistoja. \nVi è un altra villa di Montagnana in Val di Bure nel \npopolo di S. Moro, Comunità della Porta S. Marco, \nGiurisdizione di Pistoja.",
    "original_title": "MONTAGNANA nella Valle dell’Ombrone pistojese",
    "page": 186,
    "slug": "montagnana-nella-valle-dell-ombrone-pistojese",
    "byte_offset": 1160973
  },
  {
    "context": "",
    "title": "MONTAGNANA in Val di Pesa",
    "body": "– Casale con chiesa \nparrocchiale (S. Martino) nel piviere di S. Pancrazio di \nVal di Pesa, Comunità Giurisdizione e circa 3 miglia \ntoscane a settentrione-grecale di Montespertoli, Diocesi e \nCompartimento di Firenze. \nRisiede in piaggia fra la Pesa e il torrente Virginio sulla \nstrada provinciale volterrana e poco lungi da Monte \nGufoni, dentro il confine dell’antico distretto dei Conti \nAlberti. – Ciò apparisce da due istrumenti di divise fatti \nnel 23 febbrajo 1208 stile fiorentino (1209 stile comune) \nfra i Conti Maghinardo e Rainaldo, figli del fu Conte \nAlberto di Mangona, di tuttociò che possedeva la loro casa \ndentro i confini ivi descritti; fra i quali si notano i \nseguenti: Et a Virgigno, qui venit a S. Petro in Bossole a \nMontagnana inferius . . . . Et quidquid habemus in castris, \ncurtibus et districtibus de Samontana et Castillione juxta \nPesam et Montagnana, etc. \nPiù manifesto si rende il dominio de’conti Alberti a \nMontagnana da un documento del luglio 1361; col quale \nla contessa Caterina vedova del Conte Fazio degli Alberti, \nsignore di Montagnana (ERRATA: in Val di Pesa) in Val \ndi Bisenzio, prestò il consenso alla vendita della rocca di \nCerbaja fatta dal conte Nicolao degli Albert i. – Vedere \nMANGONA. \nPerò nei secoli posteriori si trovano molti effetti in \nMontagnana posseduti dai Soderini e Altoviti di Firenze, \nfino a che due capi di quelle famiglie, cioè Paolo Antonio \nSoderini, e Bindo Altoviti, caduta la repubblica fiorentina, \nsi manifestarono avversi alla dinastia de’Medici, che \naveva preso le redini del governo. Dondechè alcuni \nindividui di quelle due famiglie furono contemplati come \nribelli del duca Cosimo, e i loro beni stati ammensati al \nfisco, per elargità del sovrano medesimo furono conferiti \ncon vincolo di fidecommisso al generale Chiappino Vitelli \nin ricompensa dei servigi alla sua causa prestati, a \ncondizione però che, estinta la linea mascolina della casa \nVitelli, li stessi beni ritornassero alla corona di Toscana. \nBen presto peraltro il Vitelli poté ottenere (anno 1566) dal \nPrincipe facoltà di alienare il feudo di Montagnana e \nvenderlo ad Alfonso Strozzi per il prezzo di 3500 ducati \nd’oro, con l’onere di dover rinvestire la stessa somma \ncome fece in quell’anno nell’acquisto della villa \nsuburbana a Firenze, appellata la Loggia de’Pazzi, e di \npochi poderi annessi. – Vedere LOGGIA ALLA \nLASTRA. \nPosteriormente la tenuta di Montagnana fu comprata dalla \n\n\n\ncasa magnatizia degli Acciajuoli già signora del vicino \nresedio di Monte Gufoni, dalla quale è dipeso l’uno e \nl’altro fino alla estinzione di quella famiglia insieme al \ngiuspadronato della chiesa parrocchiale di Montagnana. \nLa parrocchia di S. Martino a Montagnana nel 1833 \ncontava 220 abitanti.",
    "original_title": "MONTAGNANA, in Val di Pesa.",
    "page": 186,
    "slug": "montagnana-in-val-di-pesa",
    "byte_offset": 1163182
  },
  {
    "context": "in Val di Chiana.",
    "title": "MONTAGNANO",
    "body": "– Castello ridotto a \nVilla con chiesa parrocchiale (S. Prospero) e due popoli \nannessi nel piviere di Marciano, Compartimento \nGiurisdizione e 4 miglia toscane a levante del Monte S. \nSavino, Diocesi e Compartimento di Arezzo. \nRisiede in una collinetta, le cui falde sono coperte di \nghiaja di calcare compatto, (alberese), situata alla destra \ndella strada regia, detta Longitudinale , fra la Regia \nfattoria della Fonte a Ronco e quella di Tenaceto \nde’principi Borghesi, gia de’duchi Salviati. \nSino dal secolo XII ebbe dominio in Montagnano il \ncapitolo della cattedrale aretina, cui fu confermato nel \n1188 dal duca Filippo d’Antiochia figlio dell’Imperatore \nFederigo I, nel tempo che egli era vicario regio e \nmarchese di Toscana. \nLa parrocchia di S. Prospero a Montagnano nel 1833 \nnoverava 807 abitanti.",
    "original_title": "MONTAGNANO",
    "page": 187,
    "slug": "montagnano",
    "byte_offset": 1166013
  },
  {
    "context": "",
    "title": "MONTAGNOLA  DI SIENA",
    "body": "– È una piccola giogana di \npoggi posta al ponente di Siena e diretta da settentrione a \nostro, quindi divergente a ponente; la quale si alza circa \n800 braccia sopra il livello del mare Mediterraneo. \nLa giogana della Montagnola , sebbene non abbia un \nlimite deciso, essa dà propriamente il nome a una linea di \npoggi, i quali, cominciando a settentrione, camminano \nverso ostro fra la pieve di Marmoraja, posta sotto il grado \n28° 6’ longitudine e 43° 9’ latitudine, e la foce del \ntorrente Rosia che trovasi nel grado 28° 53’ longitudine e \n43° 14’ latitudine. Però quante volte si debba contemplare \nquesto gruppo di poggi sotto l’aspetto geografico, si dovrà \nconcludere, che la Montagnola è una continuazione dei \npoggi che provengono, per la parte occidentale, dalla Val \ndi Cecina, cioè dai poggi di Radicondoli e di Belforte, i \nquali si congiungono verso grecale con quelli della Selva, \nmentre la stessa giogana diramasi a ostro verso \nChiusdino, e a scirocco si collega con i poggi di Frosini e \ndella Pentolina, per i quali s’inoltra di là fino alla ripa \nsinistra della Merse. \nSe poi voglia riguardarsi questa montuosità sotto l’aspetto \ngeologico, si troverà che, dal lato di settentrione essa \naderisce al calcare cavernoso di Monte Maggio e di \nMonte Riggioni; che verso ostro si stende fino ai terreni \nnettuno-plutoniani di Chiusdino, di Belagajo e delle Serre \ndi Petriolo; che a ponente si avvicina alle masse \nofiolitiche di Monte Castelli in Val di Cecina, e a levante \ns’innesta con i poggi di calcare cavernoso della Selva al \nLago, ossia di Lecceto. \nInfatti la struttura fisica della Montagnola e dei poggi che \nvi si uniscono, apparisce in gran parte formata di calcare \ncompatto in strati tramezzati da schisto marnoso; se non \nche gli uni e gli altri mostrano di essere stati sconnessi \ndalla loro naturale giacitura, e (ERRATA : scompagnati) \nscompaginati in guisa, che dove le rocce di calcare \n\nstratiforme e di schisto marnoso sono maggiormente \nattraversate da filoni o vene metalliche di ferro e di \nmanganese, ivi esse veggonsi convertite in schisto lucente \ne in un ardesia che tira al color roseo, mentre il calcare \nstratiforme compatto ha preso un aspetto cereo, scaglioso, \ndendritico, ed è diventato a luoghi granoso e di tinta \nbianco-venata. – Il più delle volte però cotesto calcare \nbiancastro mostra una grana minuta, apparisce di tinta \ngrigio-chiara, o smorta aranciata: e non di rado è \nattraversato da venature nerastre e paonazze. \nTali sono, per esempio, dalla parte di settentrione i marmi \ndel poggi di Marmoraja, di Celsa, di Gallena, e della \nSughera; a ostro quelli di Frosini e di Pentolina, e nel \ncentro i marmi di Spannocchia e di Mont Arrenti. \nÈ specialmente in quest’ultima località, dove sono \npraticate le escavazioni del marmo bianco con vene \nnerastre, tendenti al rosso, e al mischio giallognolo. In \nquest’ultimo caso il marmo della Montagnola è di un \ngiallo-screziato, volgarmente conosciuto sotto nome di \nBroccatello di Siena. \nTutte queste graduazioni di colori e qualità di marmi \nsemi -granosi derivano naturalmente dalla maggiore o \nminore quantità di filoni e vene ferrifere e manganesitere, \ndalle quali furono injettate le masse di calcare stratiforme, \nconvertite per tale effetto in un vero marmo. \nLe pendici di questa montuosità trovansi incrostate, dal \nlato specialmente di ponente, da banchi potenti di \ntravertino poroso, mentre dalla parte di settentrione \npredomina il calcare cavernoso, e dal lato di levante gli \nserve di base il terreno terziario marino. \nA ostro della Montagnola, specialmente nei poggi fra \nCastiglion Balzetti e Malcavolo, l’ossatura calcarea del \nmonte è coperta da un esteso banco di solfato di calce, \nchiamato le Gessiere di Caùsa; intorno alle quali \ncompariscono a fior di terra rupi immense di travertino \nporoso. Di costà innoltrandosi per la via di Monticciano lo \nstesso travertino è ricoperto da una minuta breccia \nghiajosa calcareo-silicea, che ha l’aspetto di una pudinga, \ndi colore esternamente rosso vinato, più pallida però \ninternamente; la quale sorta di conglomerato costà \napparisce sovrapposta al calcare concrezionato. – \nSeguitando la via verso Monticciano la roccia calcarea \ncompatta ricomparisce di sotto a un tufo arenario \nattraversato da un filone di solfuro di piombo. \nLa contrada della Montagnola, dal lato orientale spetta ai \nterritorii comunitativi di Monte Riggioni e di Sovicille: \ndalla parte occidentale alle comunità di Casole e di \nRadicondoli; dal lato di settentrione e maestro al territorio \ncomunitativo di Colle, e dal lato di ostro e scirocco a \nquello di Monticiano e di Chiusdino. – Vedere le testé \nindicate Comunità.",
    "original_title": "MONTAGNOLA  DI SIENA",
    "page": 187,
    "slug": "montagnola-di-siena",
    "byte_offset": 1166874
  },
  {
    "context": "",
    "title": "MONTARSO",
    "body": "– Vedere MONTORSO nel Val d’Arno inferiore.",
    "original_title": "MONTARSO",
    "page": 187,
    "slug": "montarso",
    "byte_offset": 1171655
  },
  {
    "context": "",
    "title": "MONTAGUTELLO, MONTAGUTO, o MONTACUTO  e MONTAGUTOLO",
    "body": "– Più d’un poggio con castellare \nporta in Toscana il vocabolo di Montaguto, Montauto, \nMonte acuto, Monte agutulo, o Mont’agutello, nomignoli \nderivati dalla forma alquanto conica o acuta di quei risalti \n\n\n\ndi monte e di poggio, che sono alquanto più elevati e \nisolati dai colli vicini, sui quali fu, o dove esiste tuttora un \nfortilizio. Tali sono i seguenti.",
    "original_title": "MONTAGUTELLO, MONTAGUTO, o MONTACUTO ",
    "page": 187,
    "slug": "montagutello-montaguto-o-montacuto-e-montagutolo",
    "byte_offset": 1171719
  },
  {
    "context": "",
    "title": "MONTAGUTELLO DI SANGIMIGNANO",
    "body": "– Vedere \nMUNTAGUTELLO DI SANGIMIGNANO.",
    "original_title": "MONTAGUTELLO DI SANGIMIGNANO",
    "page": 188,
    "slug": "montagutello-di-sangimignano",
    "byte_offset": 1172149
  },
  {
    "context": "",
    "title": "MONTAGUTELLO DI TALLA",
    "body": "– Vedere \nMONTAGUTO DI TALLA nel Val d’Arno casentinese.",
    "original_title": "MONTAGUTELLO DI TALLA",
    "page": 188,
    "slug": "montagutello-di-talla",
    "byte_offset": 1172226
  },
  {
    "context": "",
    "title": "MONTAGUTELLO di Val Tiberina",
    "body": "– Vedere \nMONTERCHI Comunità.",
    "original_title": "MONTAGUTELLO di Val Tiberina",
    "page": 188,
    "slug": "montagutello-di-val-tiberina",
    "byte_offset": 1172315
  },
  {
    "context": "",
    "title": "MONTAGUTO DELL’ALPE DI VITIGLIANO",
    "body": "– Vedere MONTAGUTO DI VICCHIO in Val di Sieve.",
    "original_title": "MONTAGUTO DELL’ALPE DI VITIGLIANO",
    "page": 188,
    "slug": "montaguto-dell-alpe-di-vitigliano",
    "byte_offset": 1172383
  },
  {
    "context": "nella Val d’Ombrone senese.",
    "title": "MONTAGUTO, o MONTAGUTOLO  DELL’ARDENGESCA, ossia DI PARI",
    "body": "– Castellare sopra un poggetto \nomonimo nel popolo di Pari, Comunità Giurisdizione e \ncirca 14 miglia toscane a settentrione-grecale di \nCompagnatico, Diocesi di Siena, Compartimento di \nGrosseto. \nEsistono gli avanzi del fortilizio con una sola casa \ncolonica sopra un monticello coperto di gabbro, e nella \ncui pendice orientale scorre il fosso Carbonajo confluente \nnel sottostante fiume Ombrone. \nFu uno dei castelli posseduto dai conti senesi \ndell’Ardenghesca, i quali s’incontrano costà sino dal \nprincipio del secolo XII; giacché fu rogato nel castello di \nMontagutolo un istrumento del 18 marzo 1108, col quale \nil conte Bernardo del fu Conte Bernardo e la contessa \nStefania di lui consorte confermarono al Monsignore di S. \nSalvadore e S. Lorenzo presso il fiume Lanzo detto \ncomunemente la Badia Ardenghesca, il castello gli \nuomini e distretto di Civitella che il fu conte Ranieri della \nstessa consorteria aveva donato a quel monastero. – \nVedere ABAZIA ARDENGHESCA. \nAnche in un lodo del 1202, col quale i conti \ndell’Ardenghesca dovettero cedere varj luoghi e fortilizj \nal Comune di Siena, fu compreso questo Castello di \nMontagutolo. Inoltre nell’Archivio Diplomatico senese \nesistono i suoi statuti civili, i quali rimontano all’anno \n1280. \nLa chiesa parrocchiale di Montagutolo, da lungo tempo \nabbattuta, ebbe riunito il suo popolo a quello di Pari. – \nVedere PARI. \nLa struttura del Montagutolo di Pari consiste per la \nmaggior parte in gabbro rosso stato iniettato da vene e \nfiloncini cupriferi, che si affacciano alla superficie lungo \nl’alveo del fosso Carbonaja; mentre in altri punti dello \nstesso poggio si manifestano indizj frequenti di solfuro \nd’antimonio.",
    "original_title": "MONTAGUTO, o MONTAGUTOLO ",
    "page": 188,
    "slug": "montaguto-o-montagutolo-dell-ardengesca-ossia-di-pari",
    "byte_offset": 1172476
  },
  {
    "context": "in Val d’Elsa.",
    "title": "MONTAGUTO, o MONTAGUTOLO DEL BOSCO,  ossia di Val di Strove",
    "body": "– È un risalto di \n\npoggio nella pendice settentrionale di Monte Maggio, dal \nquale prese il vocabolo un casale con chiesa parrocchiale \n(S. Biagio) annessa al popolo di S. Martino di Strove nella \nComunità e miglia toscane 5 a ponente di Monte Riggioni, \nGiurisdizione di Sovicille, Diocesi di Colle, una volta di \nVolterra, Compartimento di Siena. \nFu signoria dei nobili di Staggia e Strove, i quali cederono \nil castello di Motagutolo alla loro badia di S. Salvatore \nall’Isola. Ciò specialmente fa conoscere un istrumento del \n27 marzo 1203, col quale i coniugi Rustico del fu Soarzo e \ndonna Altarocca sua moglie venderono per lire 22 di \ndenari pisani ad Anastasio abate dell’Isola le loro terre e \ncase con altri beni mobili e immobili che possedevano nel \ncastello e curia di Strove e di Montagutolo. – Gli stessi \ndue coniugi con altro istrumento del 23 marzo 1204, \nrogato in Strove, alienarono alla badia medesima alcuni \nbeni che eglino conservavano nella corte di Montagutolo \nin luogo detto Agli. \nInfatti tanto la chiesa di S. Biagio a Montagutolo, quanto \nquella di S. Michele d’Agli erano di giuspadronato dei \nmonaci dell’Isola; a nome dei quali nel 1337 Zeo abate del \nmonastero suddetto, quando già quelle chiese erano riunite \nin un sol corpo, elesse per diritti antichi il nuovo rettore \ndelle chiese medesime. – (ARCH. DIPL. FIOR. Carte \ndella Badia di S. Eugenio al Monistero). \nLe stesse due chiese di Montugutolo e d’Agli furono \nregistrate nel sinodo volterrano del 1356 sotto il piviere di \nCastello. – Vedere CASTELLO (PIEVE A). \nFinalmente a questo Montagutolo leggesi aggiunto il \ndistintivo del Bosco in un istrumento rogato in detto luogo \nnel 5 marzo 1298. Trattasi ivi della vendita fatta per cento \nlire senesi da un tal Grazia del fu Giovanni da \nMontagutolo del Bosco a Bartolo del fu messer Tolomeo \nde’Tolomei di Siena di un pezzo di terra posto in luogo \ndetto la Lama a Castornaja nelle pertinenze dell’Isola. – \n(loc. cit. Carte di S. Agostino di Siena). \nAnche nella Notizia dei luoghi che militarono nel 1387 \nnella lega guelfa di Toscana contro Carlo IV, o che si \nconservarono fedeli all’Imperatore, si conta fra questi \nultimi il Castello di Montagutolo del Bosco. \nIn seguito non saprei dire, se per eredità o in altro modo \nMontagutolo del bosco passasse nella famiglia magnatizia \nsanese de’Malavolti, che alcuni danno discesa da quella \nde’Soarzi signori di Strove; talché nel tempo in cui messer \nOrlando e messer Deo dei Malavolti, volendosi attenere al \npartito della Repubblica Fiorentina piuttosto che a quello \nabbracciato dai governanti di Siena, con atto pubblico del \n13 ottobre 1390, tanto in nome proprio come dei loro figli \ned eredi, si obbligarono verso la Signoria di Firenze di \nguardare in nome della Repubblica Fiorentina otto loro \nfortilizj fra i quali questo di Montagutolo. Il quale insieme \ncon la contea di Scorgiano e la Pieve a Castello più tardi \nfurono conferiti dal Granduca Ferdinando II a titolo di \nfeudo al Cavaliere Giovanni Bichi di Siena. – Vedere \nSCORGIANO.",
    "original_title": "MONTAGUTO, o MONTAGUTOLO DEL BOSCO, ",
    "page": 188,
    "slug": "montaguto-o-montagutolo-del-bosco-ossia-di-val-di-strove",
    "byte_offset": 1174288
  },
  {
    "context": "in Val di Pesa.",
    "title": "MONTAGUTO, ora MONTACUTELLO di CAMPOLI",
    "body": "– È un piccolo poggio di forma acuminata \ndove fu una torre e una chiesa (S. Colombano a \nMontaguto) nel piviere di Campoli, Comunità Giuridica e \ncirca 5 miglia toscane a scirocco di San Casciano, Diocesi \ne Compartimento di Firenze. \nUna parte del poggio di Montaguto nel 1155 dai suoi \nsignori (forse i Cavalcanti) fu ceduto alla mensa vescovile \ndi Firenze, e per essa al suo vescovo Ambrogio, come \napparisce da più istrumenti del 22, 23 febbrajo, e 15 \nmarzo del 1155. La qual donazione si ridusse alla rinunzia \nin favore de’vescovi di tanto terreno quanto bastasse a \nedificare un fortilizio sopra quel monte, che dice la \nscrittura chiamarsi Montacuto, a cagione della sua figura \nacuminata: et est ille mons apuntatus. – Anche la chiesa \ndi S. Colombano a Montaguto era di collazione dei \nvescovi; lo che è dimostrato dall’investitura del nuovo \nrettore, per atto pubblico del 20 maggio 1271, data da \nGiovanni da Velletri vescovo e patrono della chiesa di S. \nColombano di Montaguto nel piviere di Campoli, \nall’occasione che nominato aveva a tal benefizio il prete \nBernardo canonico della pieve di S. Maria dell’Impruneta. \nOltre il castello e il poggio, anche gli abitanti del \nMontaguto di Campoli a quell’epoca per certe servitù \nprestavano omaggio ai vescovi di Firenze. (LAMI, Mon. \nEccl. Flor.)",
    "original_title": "MONTAGUTO, ora MONTACUTELLO di CAMPOLI",
    "page": 188,
    "slug": "montaguto-ora-montacutello-di-campoli",
    "byte_offset": 1177462
  },
  {
    "context": "fra  l’Ema e la Greve.",
    "title": "MONTAGUTO, o MONTAUTO DELLA CERTOSA",
    "body": "– Vedere CERTOSA DI FIRENZE.",
    "original_title": "MONTAGUTO, o MONTAUTO DELLA CERTOSA",
    "page": 189,
    "slug": "montaguto-o-montauto-della-certosa",
    "byte_offset": 1178859
  },
  {
    "context": "nella Valle del Montone in Romagna.",
    "title": "MONTAGUTO DI DOVADOLA",
    "body": "– Casale già fortilizio, ora diruto, \nche diede il titolo a un comunello, riunito alla Comunità \ndi Dovadola, Giurisdizione della Rocca S. Casciano, \nDiocesi di Bertinoro, Compartimento di Firenze. \nVi ebbero anticamente dominio i conti Traversari di \nRavenna, uno dei quali (il conte Pietro cognato del Conte \nGuido Guerra di Modigliana) nel 1195 donò questo \nCastello di Montaguto con quello di Gello e di Dovadola \nai suoi nipoti nati dal suddetto Conte Guido Guerra e da \nuna di lui sorella. La qual donazione 30 anni dopo fu \ncorroborata dal conte Paolo Traversari figlio del primo \ndonatore, e quindi dall’Imperatore Federigo II coi \nprivilegii del 1220 e 1248 ai Conti Guidi confermata. \nNella statistica del 1551 questo Montaguto trovasi \nregistrato sotto la potesteria di Dovadola nella parte di \nquesta comunità, detta la Balìa di sotto, insieme con \nCastel Ruggeri , Montepolo e Mizuola",
    "original_title": "MONTAGUTO DI DOVADOLA",
    "page": 189,
    "slug": "montaguto-di-dovadola",
    "byte_offset": 1178956
  },
  {
    "context": "",
    "title": "MONTAGUTO, o MONTAUGUTULO SULL’EMA,  detto anche DELL’IMPRUNETA",
    "body": "– Castello ridotto a \nvilla signorile, che ebbe chiesa parrocchiale (S. Maria a \nMontaguto) riunita al popolo di S. Martino a Strada, nel \npiviere dell’Impruneta, Comunità Giurisdizione e circa 4 \nmiglia toscane a levante scirocco del Galluzzo, Diocesi e \nCompartimento di Firenze. \nIl castellare, ora villa di Montaguto, risiede sopra un \npoggetto conico che domina la strada chiantigiana fra \nl’Ema, che gli scorre a levante ed il torrente Grassina, che \npassa al suo ponente. \nDa tempi assai remoti questo Montaguto fu signoria dei \nnobili Adimari di Firenze, uno della qual prosapia, per \nnome Rolando di Signorello, nel tempo che risiedeva \ncostà, nel 1094 donò alla badia di Monte Scalari alcuni \n\nbeni posti nel distretto e curia del suo castel di Montaguto \nsull’Ema. Quà pure possedeva altri effetti il monastero di \nS. Ellero sotto Vallombrosa, come può dedursi da un \ndiploma sottoscritto in Pisa nel 1191 dall’Imperatore \nArrigo VI a favore della badessa e monache di S. Ilario in \nAlfiano. – (LAMI, Monum. Eccl. Flor.) \nNo so dire, se a questo castello di Montaguto, o piuttosto \nad altro luogo omonimo, ch’è sotto il monte di Cintoja, \nriferire volesse Giovanni Villani all’anno 1302, allorché a \npunizione della famiglia ribelle de’Gherardini loro fedeli \nla Repubblica Fiorentina ordinò, che i Castelli di \nMontagliari e di Montaguto in Val diGreve si \nsmantellassero. Certo è, che di un Montaguto fra Cintoja e \nMonte Scalari trovo fatta menzione nelle carte di quella \nbadia, e segnatamente in un istrumento del 1058, rogato \nnel monastero suddetto, dove assisterono per testimoni \ndue fratelli, cioè, Ildebrando e Ranieri da Monte Aguto. – \nVedere MONTAGLIARI. \nPer altro la parrocchia di S. Maria a Montaguto sull’Ema \nesisteva anche nel secolo XIV, giacché, nel balzello \nimposto nel 1444, la si trova impostata per fiorini 4 fra i \npopoli del piviere dell’Impruneta, dove però la stessa \nparrocchia non comparisce più nella statistica del 1551. \nAttualmente presso la villa signorile a Montaguto d’Ema \navvi un oratorio pubblico sotto il titolo di S. Lucia, di \npadronato della casa Adimari-Morelli di Firenze.",
    "original_title": "MONTAGUTO, o MONTAUGUTULO SULL’EMA, ",
    "page": 189,
    "slug": "montaguto-o-montaugutulo-sull-ema-detto-anche-dell-impruneta",
    "byte_offset": 1179927
  },
  {
    "context": "nel Val d’Arno superiore.",
    "title": "MONTAGUTO, o MONTAGUTOLO DI GASTRA,  ossia DI CASCIA",
    "body": "– \nAll’Articolo MONTAGNA FIORENTINA si è detto, che \nil distretto di questa Montagna, corrispondente al territorio \ndell’antica potesteria del Castel S. Niccolò nel Casentino, \narrivava sino al giogo dell’Alpe di Prato Magno, \nvolgarmente appellate in quel tempo l’Alpe di Gastra o di \nMontagutolo. – Infatti nell’acquapendenza del Val d’Arno \nsuperiore, e precisamente nella sommità del monte, dove \nha origine il torrente Resco Simontano, trovansi i ruderi \ndel castel di Montagutolo presso l’eremo di Gastra; \nintorno al quale non starò a ripetere ciò che dissi \nall’Articolo GASTRA (S. BARTOLOMMEO A). \nIn quanto a ciò che ha rapporto al castellare di \nMontagutolo presso il giogo di quest’Alpe, dirò, che fino \ndall’anno 1008, e di nuovo nel 1014, molti beni furono \ndonati dai nobili Ubertini di Arezzo all’abbate di S. \nTrinita in Alpi, a condizione di fondare costassù un eremo, \nsiccome infatti vi fu edificato e sorse sotto il titolo di S. \nBartolommeo e S. Benedetto a Gastra. Delle quali \npossessioni alpestri si descrivono in quelle carte i confini; \ncioè: per quelli donati nel 1008, i limiti erano, da un lato \nintra Castilione et Monte Acutolo usque in jovo de Alpe. E \nnell’altra pergamena si citano a confine dei beni donati nel \n1014, viam de Monte Acutulo usque a la Incisa etc.... infra \nplebem S. Mariae sita Scò. \nIl castello pertanto, che sedeva sopra una balza del \nMontagutolo, di Gastra, designato col nome di Montaguto, \ne di Castiglion della Corte, fu edificato dai Conti Guidi di \nModigliana e di Battifolle, dai quali poi nel secolo XII \nesso fu dato in subfeudo ai figli di Ottaviano de’Pazzi, \nsignori di molti luoghi del Val d’Arno superiore. Ciò \nchiaramente apparisce dal diploma del 29 novembre 1220 \nconcesso dall’Imperatore Federigo II a i 5 figli del Conte \n\n\n\nGuido Guerra, nel quale fra gli altri castelli confermò loro \nCastillionem, quod filii Octaviani Pazzi habent in feudum \nab eis, Castrum Montaguti cum curte, Monzoni, etc. \nQuesto Castiglione di Montauto fu atterrato dall’oste \nfiorentina, nel 1290, allorché si mosse contro la città di \nArezzo da varj partiti bersagliata. Nella stessa circostanza \ni Fiorentini diedero il guasto alle terre e castelli di Poppi; \ndi Cartel S. Angelo , di Garliano; di Cetica e di Montauto \ndi Val d’Arno, spettanti allora al Conte Guido Novello \nloro nemico. – (AMMIR. Stor. fior. Lib.III.) \nLe poche macerie superstiti di cotesto fortilizio possono \nriscontrarsi alla distanza di mezzo miglio toscano a \nponente del diruto eremo di Gastra, e dalla sovrastante \ncresta del Monte Agutolo , mentre poco al di sotto \nde’ruderi di Castiglione della Corte nasce il torrente \nResco Simontano. \nII fortilizio di Castiglion della Corte occupava tutta la \ncima del poggio nell’estensione di circa 300 braccia. \nAlcuni avanzi delle sue mura castellane sono della \ngrossezza di braccia 2 ½, e qualche muro traverso è \ngrosso braccio uno, costruiti tutti di pietra concia di \nmacigno che fornisce il monte stesso. Esiste sempre \ncostassù la bocca di una cisterna quadrata, e quella di un \npozzo rotondo. \nLa parte del Monte Acutolo acquapendente nel Casentino \nfu parimente di giurisdizione del ramo dei Conti Guidi \nstati signori di Cetica, del Castel S. Niccolò e loro \nrespettivi distretti, fino a che il Conte Marco del Conte \nGaleotto non li rilasciò alla Repubblica Fiorentina \nmediante due istrumenti del 30 marzo e 30 ottobre 1359, \ncoi quali cedè fra le altre giurisdizioni e possessi tutto \nquello che gli si competeva nel poggio e curia di \nMontaguto della diocesi di Fiesole. – (RIFORMAG. DI \nFIRENZE) \nFinalmente questo Montagutolo o Montaguto costituiva \nun piccolo comunello della lega, e potesteria di Cascia e \nIncisa anche sotto il primo Granduca della dinastia \nMedicea, tostochè nella statistica del 1551 si trova che \ncotesto comunello comprendeva 76 abitanti.",
    "original_title": "MONTAGUTO, o MONTAGUTOLO DI GASTRA, ",
    "page": 189,
    "slug": "montaguto-o-montagutolo-di-gastra-ossia-di-cascia",
    "byte_offset": 1182176
  },
  {
    "context": "in Val d’Arbia.",
    "title": "MONTAGUTO, o MONTAUTO GIUSEPPI",
    "body": "– Casale con chiesa parrocchiale (S. Andrea a \nMontauto) cui è annessa la cappella di S. Bartolomeo del \nCasal de’Frati, nella vicaria foranea di Buonconvento, \nComunità Giurisdizione e miglia toscane 5 a libeccio di \nAsciano, Diocesi e Compartimento di Siena. \nRisiede sopra un’umile collina di marna cerulea \nconchigliare, sotto a cui scorre dal lato di maestro il fiume \nArbia, e dalla parte di scirocco il fiume Ombrone, circa 11 \nmiglia toscane a ostro-scirocco di Siena, e 5 miglia \ntoscane a settentrione di Buonconvento. \nLa parrocchia di S. Andrea a Montauto nel l833 contava \n312 abitanti.",
    "original_title": "MONTAGUTO, o MONTAUTO GIUSEPPI",
    "page": 190,
    "slug": "montaguto-o-montauto-giuseppi",
    "byte_offset": 1186186
  },
  {
    "context": "",
    "title": "MONTAGUTO DELLA MONTAGNA",
    "body": "– Vedere \nMONTAGUTO DEL BOSCO.",
    "original_title": "MONTAGUTO DELLA MONTAGNA",
    "page": 190,
    "slug": "montaguto-della-montagna",
    "byte_offset": 1186849
  },
  {
    "context": "",
    "title": "MONTAGUTO, o MONTAGUTOLO DELLA  MONTAGNOLA, o DI VAL DI ROSIA",
    "body": "– Castelluccio \n\nperduto, o che cambiò denominazione, esistito sopra il \ntorrente Rosia. – Era una possessione de’Vallombrosani \ndella badia di S. Mustiola a Torri, il cui abate nel 1157 \ncedé questo Montagutolo allo spedale di S. Maria della \nScala di Siena; e forse fu allora che ne toccò una quinta \nparte alla mensa vescovile di quella città. Infatti con bolla \ndel 1189 il Pontefice Clemente III confermò a Bono \nvescovo di Siena, fra gli altri beni, quintam partem de \nMonte acutulo , qui est super fluvio de Rosia. – (GIGLI, \nDiario sanese P. I. pag. 37).",
    "original_title": "MONTAGUTO, o MONTAGUTOLO DELLA ",
    "page": 190,
    "slug": "montaguto-o-montagutolo-della-montagnola-o-di-val-di-rosia",
    "byte_offset": 1186915
  },
  {
    "context": "",
    "title": "MONTAGUTO, o MONTAUTO DI PARI",
    "body": "– Vedere \nMONTAGUTO DELL’ARDENGHESCA.",
    "original_title": "MONTAGUTO, o MONTAUTO DI PARI",
    "page": 190,
    "slug": "montaguto-o-montauto-di-pari",
    "byte_offset": 1187559
  },
  {
    "context": "in Val d’Elsa.",
    "title": "MONTAGUTO, MONTAUTELLO, o MONTAUTO DI  SANGIMIGNANO",
    "body": "– Villaggio dove fu un \nfortilizio con pieve prepositura (S. Lorenzo) già filiale \ndella chiesa collegiata di Sangimignano, da cui è miglia \ntoscane 2 e 1/2 a ostro, nella Comunità e Giurisdizione \nmedesima, Diocesi di Colle, già di Volterra, \nCompartimento di Siena. \nEbbero signoria in questo Montaguto i vescovi di Volterra \nper concessione di Arrigo VI nel 1186, dai quali pervenne \nin alcuni magnati, che il Coppi nei suoi Annali di S. \nGimignano suppone de’nobili da Pichena. È noto un \nAlberto da Montagutolo, che nel 1202, mentre era potestà \nin Sangimignano, fece un accordo con il Comune di \nFirenze. – (AMMIRAT. Stor. Fior. Lib. I). \nDi un altro ser Alberto da Montautolo, valoroso interprete \ndi leggi, illustrò un sigillo il Manni (Sigilli antichi N.° XI \ndel T. II) ed a questo giureconsulto appella il caso atroce \nregistrato dal Coppi, e ripetuto dal Manni per una tragica \nsciagura domestica, che la mano tremante dello scrivente \nnon regge a descrivere per non lacerare maggiormente \n1’anima sua di recente funestata da una fatalissima \nsventura, non meno lacrimevole di quella, per l’istantanea \nperdita di una sua carissima figlia adulta………….. \nSoffra in pace il discreto lettore che invece gli rammenti \nl’azione valorosa e magnanima di quel Michele Dini da \nSangimignano, di cui scrisse Scipione Ammirato nelle sue \nistorie fiorentine; che nel 1441, trovavasi il Dini alla \nguardia della rocca di Montalto (piccolo fortilizio distrutto \nvicino a Montauto); il qual castellano, piuttosto che \nrendersi ai nemici che l’assediavano, si lasciò bruciare nel \ncastello che difendeva. – Vedere MONTALTO DI \nSANGIMIGNANO e SANGIMIGNANO Comunità. \nLa chiesa parrocchiale di S. Lorenzo a Montauto nel 1784 \nfu dichiarata battesimale, e nel 1787 eretta in prepositura, \ndopo che furono raccomandati a questo parroco i popoli \ndelle soppresse cure di Ranza, Renzano e Cicciano. \nL’attual preposto di Montauto, Ignazio Malenotti, è noto \nper varie opere agrarie, non che per la vita di S. Fina da \nesso pubblicate. \nLa parrocchia di S. Lorenzo a Montauto nel 1833 contava \n248 abitanti.",
    "original_title": "MONTAGUTO, MONTAUTELLO, o MONTAUTO DI ",
    "page": 190,
    "slug": "montaguto-montautello-o-montauto-di-sangimignano",
    "byte_offset": 1187638
  },
  {
    "context": "nella Valle del Bidente in Romagna.",
    "title": "MONTAGUTO DI S. SOFIA, o DI VALBONA",
    "body": "– Casale che insieme con \nValbona ha dato il titolo a un comunello nel popolo di S. \n\n\n\nJacopo a Meleto , ora nella Comunità e circa 5 miglia \ntoscane a ostro di S. Sofia, Giurisdizione di Galeata, \nDiocesi di Sansepolcro, già Nullius dell’Abate di S. Ellero \na Galeata, Compartimento di Firenze. \nAppella a questo Monte Aguto l’atto di donazione alla \nbadia di Prataglia fatto nel settembre 1008 da Elemberto \nvescovo di Arezzo, dove sono descritti i confini di quella \nbadia che si estendeva juxta rivum Bidentem ad radices \nMontis Acuti, qui dividit Thusciam et Romandiolam. – \n(ANNALI CAMALDOLESI T. I.) \nVi ebbero dominio i nobili di Valbona e di Rondinaja, \nalcuni dei quali fino dal secolo XII donarono alla badia di \nS. Maria in Cosmedin dell’Jsola varj beni posti a \nMontaguto e a Valbona. (Oper. cit.) \nDalla forma del poggio prese il vocabolo il castello di \nMontaguto, i cui abitanti ed altri popoli del distretto di \nGaleata si sottomisero liberamente alla Repubblica \nFiorentina per atto pubblico del 28 gennajo 1425 stile fior. \nossia 1435 stile comune. – Vedere VALBONA e \nRONDINAJA di Romagna.",
    "original_title": "MONTAGUTO DI S. SOFIA, o DI VALBONA",
    "page": 190,
    "slug": "montaguto-di-s-sofia-o-di-valbona",
    "byte_offset": 1189846
  },
  {
    "context": "nel Val d’Arno casentinese.",
    "title": "MONTAGUTO, o MONTAGUTELLO DI TALLA",
    "body": "– Rocca semidiruta piantata sulla \ncima di un poggio appellato Montautaccio, nella \nparrocchia di S. Maria a Bicciano, Comunità e due miglia \ntoscane a scirocco di Talla, Giurisdizione di Bibbiena, \nDiocesi e Compartimento di Arezzo. \nAnche su questo Montaguto, posto alla destra del torrente \nSalutio, ebbero signoria i Conti Guidi, poiché nei diplomi \nconcessi loro da Arrigo VI e da Federigo II, vi fu \ncompresa la metà del feudo di questo Montagutello con la \nmetà del castello di Subbiano, ecc. \nNei secoli posteriori al XIII vi acquistarono padronanza i \nnobili di Pietramala, dai quali fu consegnato alla \nRepubblica Fiorentina, nel 31 ottobre 1386, dopo che gli \nabitanti di questo Montagutello ebbero ricevuto le loro \ncapitolazioni sotto di 29 luglio dello stesso anno. Nella \nqual circostanza Antonio figlio di Neri Tarlati, chiamato il \ntiranno di Pietramala, dopo aver resa la rocca e distretto di \nMontagutello, fu liberato dai bandi, e rimesso in grazia \ndella Repubblica Fiorentina. – (AMMIR. Stor. fior. Lib. \nXV).",
    "original_title": "MONTAGUTO, o MONTAGUTELLO DI TALLA",
    "page": 191,
    "slug": "montaguto-o-montagutello-di-talla",
    "byte_offset": 1191050
  },
  {
    "context": "in Val di Bisenzio.",
    "title": "MONTAGUTO, o MONTAUTOLO",
    "body": "– \nCastello da lungo tempo disfatto, che diede il titolo a una \nchiesa parrocchiale (S. Bartolommeo) annessa a quella \ndella pieve di Sofignano, nella Comunità Giurisdizione, e \ncirca miglia toscane 6 a grecale di Prato, Diocesi e \nCompartimento di Firenze. \nSono i suoi ruderi sulla pendice occidentale del monte, \ndetto della Calvana, alla sinistra del fiume Bisenzio fra \nSofignano e Montecuccoli. \nFu uno dei feudi dei conti Alberti confermato loro con \ndiploma dell’Imperatore Federigo I nell’anno 1164. – \nCostà in Montauto possedevano due case massarizie o \npoderi anche i conti Guidi, rammentate nei privilegi \ncompartiti loro da Arrigo VI e da Federigo II, seppure i \nluoghi furono descritti a seconda delle valli in cui erano \nsituati; stantechè in essi leggesi; et in rocca Montis \nAgutuli duas domos, Calenzanum cum tota curte sua, \n\nquidquid habent in Monte Morello, etc. \nPoco dopo la pace di Sarzana, la Repubblica Fiorentina \nvolendo levarsi dattorno tanti signorotti e baroni di \ncastella troppo molesti al suo contado nel 1361 acquistò in \ncompra dal Conte Nicolao degli Alberti il suo Castello di \nCerbaja in Val di Bisenzio, e ricevè in raccomandato il di \nlui fratello Conte Pazzino del fu conte Aghinolfo di \nMangona coi suoi figliuoli e discendenti insieme col \ncastello, territorio e uomini di Montaguto di Val di \nBisenzio, a condizione, che estinta la discendenza del \nconte Pazzino, il Castello di Montaguto si riunisse al \ndominio e contado fiorentino. – La qual riunione si \neffettuò poi nel 1382 per via di compra fattane dalla \nSignoria di Firenze. (MATT. VILLANI, Cronic. – \nAMMIR. Stor. fior. Lib XI). \nDiscendeva probabilmente dal ramo dei conti di \nMontaguto quel Pietro di Daniele de’conti Alberti, che nel \n1487 vendé un podere situato nel popolo di S. Bartolo a \nMontaguto. – (ARCHIVIO DIPLOMATICO FIORETINO \nCarte dello Spedale di Bonifazio). \nLa parrocchia di S. Bartolo a Montaguto nel 1551 più non \nesisteva; altronde il suo popolo si trova scritto nel balzello \ndel 1444 sotto la giurisdizione comunitativa di \nMontemurlo.",
    "original_title": "MONTAGUTO, o MONTAUTOLO",
    "page": 191,
    "slug": "montaguto-o-montautolo",
    "byte_offset": 1192162
  },
  {
    "context": "in Val di Fiora.",
    "title": "MONTAGUTO, e MONTAUTACCIO",
    "body": "– \nCastellare con vasta tenuta della Corona di Toscana, \naffittata ai Principi Corsini, nella parrocchia e circa 9 \nmiglia toscane a levante di Capalbio, Comunità \nGiurisdizione e intorno a 13 miglia toscane da Marciano, \nnella Diocesi di Sovana, Compartimento di Grosseto. \nIl castellare di Montautaccio risiede sopra un elevato \npoggio selvoso, alla cui base orientale scorre il fiume \nFiora, mentre il Casale coll’oratorio della fattoria è posto \nin pianura all’ostro del poggio di Montautaccio, circa \nmezzo miglio toscano a ponente del fiume Fiora, il quale \nserve costà di confine fra il Granducato e lo Stato \npontificio. \nLe memorie di questo Montaguto risalgono alla donazione \nfatta da Carlo Magno alla badia di S. Anastasio ad Aquas \nSalvias, ossia delle Tre fontane presso Roma, donazione \nche rese più solenne col suo suggello il Pontefice Leone \nIII nel principio del secolo IX. In quel privilegio si \nassegnava al Monastero suddetto la città d’Ansedonia, \nOrbetello con lo stagno e le sue saline, il monte \nArgentaro, Port’Ercole, la Feniglia, le Isole del Giglio e \ndi Giannutri, i castelli di Capalbio, di Tricosto, della \nMarsiliana , di Scerpenna, di Montauto, ecc. \nIo non starò ad annojare di più i miei lettori col ripetere \nquanto già dissi agli Articoli Ansedonia, Cossa , Jsola del \nGiglio, Marsiliana, e quanto in seguito occorrerà \naggiungere all’Articolo Orbetello, dirò solamente, \nrapporto a questo Montaguto, che il suo distretto fu ceduto \ndalla Corona di Spagna al Granduca Cosimo I \ncontemporaneamente alla tenuta della Marsiliana (anno \n1557) riservato al governo de’Regi Presidj la sua politica \ngiurisdizione; dirò che per atto pubblico rogato in Firenze \nli 17 luglio 1760 a nome dell’Imperatore Francesco I, \ncome Granduca di Toscana le tenute della Marsiliana e di \nMontaguto, o Montauto, furono rilasciate ad enfiteusi al \nduca Filippo Corsini e suoi eredi alle condizioni ivi \n\n\n\ndesignate. \nMa il monumento più curioso relativamente alla storia di \nquesto Montauto ci annunzia un fatto, che non ho \nmemoria di aver letto in altri autori. Esso ne richiama \nall’epoca della conquista di Costantinopoli e di tutto \nl’impero greco fatta dai Musulmani nel 1463, in \nconseguenza della quale mancò di vita l’ultimo \nCostantino Paleologo, e prese la fuga con l’Augusta \nimperatrice la sua corte. \nAvvegnachè l’Archivio Diplomatico di Siena conserva \ntuttora nel libro del gran consiglio della Campana, sotto \nl’anno 1472, un documento importantissimo relativo a \nquesto Montaguto richiesto dalla vedova dell’ultimo \nImperatore d’Oriente; quando cioè nel 22 luglio dell’anno \nprenominato l’imperatrice Anna Paleologa di \nCostantinopoli figlia del fu principe Luca Granduca \nRomeo e vedova dell’imperatore Costantino, essendo \nsbarcata nella maremma: sanese con vari principi e nobili \ngreci fuggiaschi dall’eccidio di Costantinopoli, \ndomandava alla Repubblica di Siena per se e per i suoi \neredi in perpetuo il diruto Castello col distretto di \nMontaguto, affinché la suddetta principessa dentro il \ntermine di 5 anni vi potesse riedificare un castello murato \ncon sua rocca, che doveva essere suscettibile almeno di \ncento famiglie, coi patti seguenti; 1.° Che il nuovo \ncastello e distretto s’intendesse del contado di Siena; 2.° \nChe la rocca restasse in guardia della Repubblica sanese, \nad eccezione di una porta, onde la prenominata \nprincipessa potesse in ogni caso refugiarvisi; 3.° Che la \nstessa principessa ed i suoi greci avrebbero giurato fedeltà \nal Comune di Siena, ed offerto alla sua cattedrale un \nannuo censo di un cero di libbre 8, e un tributo alla \ncamera di Bicherna di lire 5 per 10 anni; 4.° Che i \ncortigiani e il seguito della principessa costantinopolitana \npotessero levare il sale in Orbetello per loro uso a soldi 10 \nlo stajo; 5.° Che gli si accordassero due bandite \nterritoriali; una per ridurla a vigneti, e l’altra da pascolarvi \nil bestiame della capacità di cento para di bovi. \nInoltre quella principessa voleva nominare due ufiziali \ngreci, uno dei quali per il corso di 30 anni dovesse far \nragione nel civile a quella popolazione e l’altro nel \ncriminale per giudicare secondo le leggi e costumanze \ndegl’imperatori greci; a condizione però che per le pene \ncapitali si adotterebbero li Statuti di Siena, come pure le \nmonete, pesi e misure della Repubblica. Che i Sanesi \navrebbero goduto franchigia in Montauto, a condizione \nche gli abitatori di Montauto 1’avessero per tutto il \ncontado sanese senza obbligo di pagar gabelle per \nesportazione e importazione. Infine nel caso in cui \nqualche greco risolvesse di abbandonare il domicilio di \nMontauto, che il Comune di Siena dovesse rifar le spese \ndell’edificazione della casa e di ogni altra cosa che \nlasciava, ecc. \nInfatti con deliberazione del 28 aprile del 1474 il \nconsiglio del popolo sanese approvò i capitoli suddetti, ai \nquali nel giorno 15 di luglio successivo fu aggiunta la \ncondizione che coteste capitolazioni si dovessero \nosservare dai Greci in perpetuo. \nSe non che tali trattative, che potevano riescire utili a \nripopolare quel deserto, non ebbero più effetto, e \nMontautaccio sulla Fiora si rimase costantemente un \nlocale rovinoso e spopolato. \n\nNello stesso anno 1475 per ordine del governo di Siena \nfurono stabiliti i confini fra Montaguto e il Comune di \nCapalbio, in quell’anno medesimo in cui la Repubblica \nsanese pagò 368 ducati al Papa per la custodia fatta fare \ndalle sue milizie per 8 mesi e 10 giorni al castello e \nfortezza di Montautaccio, il quale era stato occupato di \ncorto dal capitano di ventura Jacopo Piccinino. –\n(ARCHIVIO DIPLOMATICO SENESE Lib. del Leone N . \n179).",
    "original_title": "MONTAGUTO, e MONTAUTACCIO",
    "page": 191,
    "slug": "montaguto-e-montautaccio",
    "byte_offset": 1194301
  },
  {
    "context": "in Val Tiberina (Mons Agutus), ossia MONTAUTO DE’BARBOLANI, o DI GALBINO.",
    "title": "MONTAGUTO",
    "body": "– \nResedio baronale nella parrocchia di S. Andrea a Galbino, \nComunità Giurisdizione e circa miglia toscane 4 a \nsettentrione maestro d’Anghiari, Diocesi di Sansepolcro, \ngià di Arezzo, Compartimento medesimo. \nIl castello, ora villa signorile dei conti di Montauto siede \nsulla vetta di un monte conico alla destra della fiumana \nSovara, la quale scorre alla sua base da settentrione a \ngrecale. Cotesto monte, che si alza 1300 braccia sopra il \nlivello del mare Mediterraneo è quasi staccato dalla \ngiogana di Catenaja che gli resta a maestro, dai poggi \ndella badia di S. Veriano che alzansi al suo ostro, e dai \nMonti Rognosi che al suo grecale attraversano la Val \nTiberina. \nSe la memoria più recondita dei Signori di Montauto non \nrisale a quel Goffredo figlio d’Ildebrando, cui Ottone I, \nnel 967 (7 dicembre) donò, o confermò i feudi che quel \nsuo fedele possedeva nella valle superiore del Tevere, fra \nCaprese, il Sasso dell’Alvernia, la Massa Verona, con le \nforeste di Caprile e Trebbio; e di là sino ai confini di \nBagno e di Monte Feltro ;se ciò non è dimostrato con \nquella chiarezza che si richiede, io mi limiterò ad un \nplacito dato in Firenze li 25 maggio 1070 dalla contessa e \nmarchesana Beatrice a favore della badia Berardenga, cui \nassisté, fra gli altri nobili di contado, un Ranieri di \nGalbino. – Il qual Ranieri ebbe due figli, Bernardino, \ndetto Sidonia, fondatore della badia d’Anghiari, del cui \nCastello era condominio, e Alberico signore di Galbino e \ndi Montedoglio. Laonde a me sembra, che da cotesti due \nfratelli provenissero le prime diramazioni dei nobili di \nAnghiari , di Montedoglio, di Galbino, di Montauto, e di \nCaprese; e che la stessa prosapia abbeacciasse le \npossessioni avite sparse nel contado di Val di Verona, \nossia nel territorio della Pieve S. Stefano, non che \nnell’Appennino della Badia Tedalda, siccome fu avvertito \nagli Articoli Anghiari, Badia Tedalda , Caprese, Galbino e \nMicciano (Pieve di); e come dovrò discorrerne agli articoli \ndi sopra citati, e non ancora in quest’opera pubblicati. \nEra uno dei discendenti del primo Ranieri di Galbino altro \nRanieri giuniore nato dal nobile Ardingo di Montauto, cui \nl’Imperatore Federigo I compartì un privilegio in data del \n16 agosto 1187, che nel di 25 ottobre del 1196 \n1’Imperatore Arrigo VI confermò ai di lui figli Alberto, \nMatteo e Guglielmino. I quali tre fratelli trovansi \nrammentati tutti in un arbitrio pronunziato nel 1199 da \nRanieri vescovo di Fiesole relativamente al feudo di \nCastiglione di Montedoglio stato ceduto agli eremiti di \nCamaldoli. Anche i figli dei suddetti tre fratelli , \nnell’agosto del 1210, ottennero dall’Imperatore Ottone IV \nun simile privilegio, che poi Federigo II, nel dicembre \n\n\n\n1220, confermò in favore di Matteo e Alberto figli del fu \nGuglielmino, e a Teobaldo da Montauto. – Negli Annali \nCamaldolensi sono riportati vari documenti relativi ai \nsignori di Montauto, per essere stati rapporto a Castiglion \nFatalbecco, ossia a Montedoglio donatarj e quindi \nfeudatarj del Maggiore di Camaldoli. Fra i detti feudatarj \nsono ivi rammentati all’anno 1264 (12 settembre) Alberto \ndi Montauto e Isachino di Ubertino ; nel 1274 (6 maggio) \nBernardino di Montauto, e nel 1285 Isolano ed Alberto \ncon tre figli di Tebaldo ancor pupilli. – (ANNALI \nCAMALDOLESI T. V.) \nFinalmente Carlo IV nel 13 maggio 1355, stando in Siena, \nriunì in un solo tutti i privilegi, degl’Imperatori Arrigo VI, \nOttone IV e Federigo II a favore dei nobili di Montauto, \nche confermò a istanza e onore di Niccolò, di Tebaldo e di \nAlberto figli del fu Ranieri d’Andrea da Montauto \nde’Barbolani. \nAllorché nell’anno 1336 la città di Arezzo col suo \nterritorio per opera di Saccone Tarlati si fu sottomesse \nalla Repubblica Fiorentina, restaronvi compresi anche i \nnobili da Montauto figli di Andrea de’Barbolani con tutti i \nloro fedeli e consorti: Item quod filii Andreae de Monte \nAguto Barbolanorum pro earum personis et dicto castro \nde Monte Aguto et ejus curia et eorum fidelibus, etc.... Et \nquod in dicto castro de Monte Aguto, et intra foveas dicti \ncastri nullus possit intrare ultra voluntatem praedictorum \nfiliorum Andreae, etc…. – (RIFORMAG. DI FIRENZE.) \nNel trattato di pace concluso nel 3 giugno 1345 fra i \nFiorentini, Perugini, e Aretini da una parte, ed i magnati \ndel contado d’Arezzo dall’altra parte, si trovavano \ncompresi tra questi ultimi i Barbolani, eccettuati Guido da \nMontauto coi figli e nipoti di lui, e Ciapetta da Montauto \ncon la sua prole. (loc. cit.) \nIl primogenito fra i suddetti tre figli del fu Ranieri stati \nprivilegiati dall’Imperatore Carlo IV, cioè Niccolò da \nMontauto, si accasò con una figliuola di messer Tarlato \nTarlali. Per cotesto matrimonio il ramo di Niccolò sorse in \nmaggior potenza degli altri consorti; ed alla stessa \ndiramazione appartenne quel Lazzaro di Niccolò da \nMontauto, che nel 15 ottobre del 1384, e nel 18 luglio del \n1385 domandò alla Signoria di Firenze l’accomandigia \nperpetua della sua contea di Montauto, la quale ottenne \nnel 28 agosto 1385 previa la consegna agli uffiziali della \nRepubblica Fiorentina della Torre della Chiassa, \ncoll’obbligo di offrire alla chiesa del S. protettore di \nFirenze ogn’anno nella festa di S. Giovan Battista un \npalio del valore di 5 fiorini (il quale poi fu ridotto a lire \n35) e tassando gli abitanti di Montauto come parte del \ncontado aretino nell’offerta di un cero di libbre dieci. \nGiovanni figliuolo del suddetto Lazzero da Montauto si \naccasò con donna Jacopa nata dal conte Neri del fu Conte \nTancredi de’Conti di Modigliana signore di Porciano. Il \nqual Giovanni da Montauto nel 17 settemb re del 1428, per \nrogito di ser Cristofano di Francesco di Benedetto \nd’Arezzo, vendé per 468 fiorini d’oro tutte le possessioni \ned entrate che egli ritraeva dal Castello di Soci nel \nCasentino. \nNel 1450 la contessa Jacopa, figliuola del già conte Neri, \nera restata vedova del nominato Giovanni da Montauto, \npoiché l’Ammirato nell’istoria della famiglia de’Conti \nGuidi, all’anno 1450, cita un istrumento del 21 agosto in \ncui la suddetta contessa si qualifica tutrice de’nobili Piero, \n\ne Niccolò da Montauto nati da lei e dal defunto Giovanni \nsuo marito. \nNel 1502 essendosi ribellata la città di Arezzo, il governo \ndella Repubblica fiorentina inviò Francesco da Montauto \ncon un corpo di armata onde comprimere e castigare i \nrivoltosi; ma quel capitano poco fedele, invece di servire \nla Repubblica Fiorentina, si giovò di quei mezzi che i suoi \ngovernanti gli avevano fornito per dare appoggio, anziché \npunire i ribelli. Ben presto però fu pagata la pena dal \ntraditore con la rovina della rocca di Montauto, allorché la \nSignoria di Firenze comandò, che fosse tolta una parte di \nterritorio a quei conti e che la giurisdizione del paese \nrestasse sottoposta al vicario che teneva la repubblica \nFiorentina in Anghiari. \nÈ altresì vero che, per decisione del 26 aprile 1513, i conti \ndi Montauto furono reintegrati nel possesso e \ngiurisdizione di quella contea alle condizioni istesse \nconvenute nell’accomandigia del 1385, nella quale essi \nfurono mantenuti sino alla legge che disciolse i feudi \ngranducali. \nDe’più noti e famosi capitani di cotesta prosapia citerò \nOtto da Montauto, il quale nel 1529 combattè al servizio \ndei Fiorentini, sebbene non con molta buona fede; se vero \nè che, mentre Otto guardava con varie compagnie la terra \ndi Prato e il suo contado, a lui fosse stato commesso di \npassare in Mugello per dispergere le genti papaline \ncondotte dal Ramazzotto, incaricandolo fiduciariamente di \nfar in maniera di avere in mano Maria Salviati Vedova di \nGiovanni dei Medici insieme col suo figlio Cosimo, i \nquali nella villa del Trebbio si ritrovavano; sicché avendo \nin potere questo come un rampollo della casa dominatrice, \nquella come sorella d’Jacopo Salviati, personaggio \npotentissimo appresso il Pontefice Clemente VII, alla \nrepubblica poteva per molti rispetti tornar comodo. Ma \nOtto da Montauto senza andare alla villa del Trebbio, \npiegò verso Barberino per reprimere le genti del \nRamazzotto, e tolta loro gran parte del bottino, se ne tornò \ndiviato a Prato. – Per la qual cosa poco dopo lo stesso \nOtto fu richiamato a Firenze, e sotto colore di aver ucciso \nun cittadino, creatura del potestà Lottieri, fu messo in \ncarcere, e datogli de’tormenti non senza tema di più \nrigorosa esecuzione. – (AMMIR. Stor. Fior. Lib. XXX). \nFu però lo stesso capitano ben rimunerato dal duca \nCosimo I, giacché appena questi salì sul trono di Firenze, \nOtto da Moutauto fu luogotenente della milizia ducale a \nMontemurlo, mentre ne era generale Alessandro Vitelli. In \nseguito Otto fu inviato comandante a Piombino dallo \nstesso Cosimo I, pel quale più tardi combatté nella guerra \nsenese. \nNel temp o che lo stesso Otto serviva negli eserciti il duca \nCosimo, e che Federigo di Galbino col grado di maestro di \ncampo militava nel campo imperiale -mediceo contro \nSiena, dove Otto fu primo governatore per il duca, un altro \nMontauto di Bartolommeo de’Barbolani veniva \ncondannato in contumacia dai tribunali di Cosimo \nde’Medici, e gli si confiscavano i beni, per esser passato al \nservizio del Francesi nella stessa guerra di Siena. \nFrancesco d’Alberto da Montauto arrivò al grado \nd’ammiraglio delle galere granducali, e fu governatore di \nPorto Ferrajo per Cosimo I. Così il di lui nipote Alberto di \nMuzio di Francesco da Montauto esercitò per lungo tempo \n1’ufizio di capitano di galera ed era stato nominato \n\n\n\nammiraglio quando gli mancò la vita. \nÈ anche noto l’ardire di un altro ammiraglio, Ottavio da \nMontauto, il quale ricuperò due galere al Granduca \nCosimo II, penetrando arditamente con le sue dentro al \nporto de’Turchi, dove quelle erano state condotte. \nÈ opinione che costà in Montauto fosse accolto dai \nsignori del luogo, già consorti dei conti di Caprese, il \nSerafico S. Francesco, per la cui intercessione si vuole \nche i conti di Galbino ottenessero la grazia di un segnale \nnotturno di certa fiammella che apparisce sopra il castello \ndi Montauto tre notti innanzi che accada la morte di un \nqualche individuo della famiglia de’conti medesimi.",
    "original_title": "MONTAGUTO",
    "page": 188,
    "slug": "montaguto",
    "byte_offset": 1172383
  },
  {
    "context": "in Val di Sieve.",
    "title": "MONTAGUTO, o MONTAGUTOLO DI VICCHIO,  ossia dell’ALPE DI VITIGLIANO",
    "body": "– \nCastellare (ERRATA: con villata e parrocchia) con \nparrocchia soppressa (SS. Jacopo e Cristofano) \nraccomandata al parroco di S. Pietro a Pimaggiore nel \npiviere di S. Martino a Scopeto, Comunità e circa 4 miglia \ntoscane a settentrione di Vicchio, Giurisdizione del Borgo \nS. Lorenzo, Diocesi e Compartimento di Firenze. \nSiede sulla (ERRATA : pendice meridionale \ndell’Appennino) pendice settentrionale del Monte Giovi \nche scende fra i fossi di Casaglia e Corella sulla destra di \nquest’ultimo. \nIl Montaguto di Vicchio fu donato sino dal 1013 insieme \ncon la sua chiesa dall’Imperatore Arrigo I alla mensa \nvescovile di Firenze e per essa al vescovo Ildebrando, il \nquale nell’anno medesimo 1’assegnò in dote con altri beni \nal Monastero da esso fondato in S. Miniato al Monte \nsopra Firenze, al quale fu di nuovo confermato nel 1128 \ndallo stesso Augusto, e cinque anni dopo dall’Imperatore \nLottario III. \nAl principio del secolo XIII l’abate di S. Miniato al \nMonte concedè la suddetta metà del Castello e distretto di \nMontaguto con la sua chiesa di S. Jacopo in enfiteusi a \nBonaccorso di Bellincione degli Adimari, mediante un \npiccolo censo annuo; finché poi nel 1224 Bellincione \nBerti, figlio di Bernardo Adimari, vendé al vescovo di \nFirenze Giovanni da Velletri i vassalli e le possessioni che \nla sua mensa aveva in Montaguto, reservandosi il \npadronato della chiesa parrocchiale. \nPiù tardi i beni della chiesa di S. Jacopo a Montaguto \nfurono assegnati al canonicato Adimari fondato nelle \ncattedrale Fiorentina. – (LAMI, Monum. Eccl. Flor.) \nNon tutti gli effetti però di Montaguto dell’Alpe di \nVitigliano spettavano agli Adimari e ai vescovi di \nFirenze, giacché il Pontefice Pasquale I con bolla del \n1103, e Innocenzo II nel 134, confermarono ai vescovi \nfiesolani quanto il nobil Ugo di Ranieri aveva donato alla \nchiesa di Fiesole circa i beni che questa possedeva nelle \ncorti di Ampinana e di Montaguto. \nFinalmente i castelli di Montaguto, di Ampinana e di \nFiliccione, tutti nel Mugello, ebbero l’onore di essere \nrammentati specialmente nelle convenzioni paciarie fra i \nGuelfi e i Ghibellini della città e contado fiorentino \nconcluse in Firenze nel 1280 per opera del Legato \npontificio Cardinal Latino de’Frangipani. Il quale arbitro \nfra gli altri patti voile ancora: «che il Comune di Firenze \ndovesse rendere a ciascuna delle parti tutte le sostanze \noccupate, e che ai Ghibellini fossero restituiti anco i frutti \n\npresi delle possessioni loro, purché fossero state tuttora in \nessere, detratte però le spese fatte per la guardia dei \ncastelli di Ampinana e di Montaguto; i quali due castelli si \nguardavano dalla chiesa Romana, come fu ordinato da \nPapa Gregorio X. Inoltre, che gli ostaggi e castelli \nsuddetti, e quello di Filiccione si seguitassero a tenere a \nbeneplacito del Papa per sicurezza di questa pace; e che il \nComune di Firenze somministrasse le spese necessarie per \nla guardia di detti castelli, e per il vitto degli ostaggi, pel \nquale oggetto fu tassato il Comune in 50 soldi di moneta \ncorrente il mese per ciascun soldato, ecc.» (GIOVANNI \nVILLANI, Cronic. Lib. VII. Cap. 56. – AMMIR. Stor. \nfior. Lib.III.) \nLa parrocchia di S. Jacopo a Montaguto fu soppressa sul \ndeclinare del secolo XVIII. – Essa nel 1551 aveva 138 \nabitanti e nel 1745 noverava 169 abitanti.",
    "original_title": "MONTAGUTO, o MONTAGUTOLO DI VICCHIO, ",
    "page": 194,
    "slug": "montaguto-o-montagutolo-di-vicchio-ossia-dell-alpe-di-vitigliano",
    "byte_offset": 1210495
  },
  {
    "context": "nel Val d’Arno sopra Firenze.",
    "title": "MONTAGUTO, o MONTAUTO DI VILLAMAGNA",
    "body": "– È un acuto sprone di monte, \nil quale scende a dirupo sulla ripa sinistra dell’Arno fra \nRemoluccio e Villamagna, che per la sua forma porta il \nnome che gli si addice, e lo dà a una villa con cappella \nsituata sul punto più culminante del colle nella parrocchia \ndi S. Romolo a Villamagna, Comunità Giurisdizione e \ncirca 4 miglia toscane a scirocco del Bagno a Ripoli, \nDiocesi e Compartimento di Firenze.",
    "original_title": "MONTAGUTO, o MONTAUTO DI VILLAMAGNA",
    "page": 194,
    "slug": "montaguto-o-montauto-di-villamagna",
    "byte_offset": 1213955
  },
  {
    "context": "",
    "title": "MONTAGUTOLO",
    "body": "– Vedere MONTAGUTO.",
    "original_title": "MONTAGUTOLO",
    "page": 194,
    "slug": "montagutolo",
    "byte_offset": 1214447
  },
  {
    "context": "(Montarium) talvolta MONTAJA nel Val d’Arno superiore.",
    "title": "MONTAJO",
    "body": "– Castello le cui mura sono in gran \nparte diroccate, con chiesa parrocchiale (S. Silvestro) nel \npiviere, Comunità e circa un mezzo miglio a libeccio di \nCavriglia, Giurisdizione di Sangiovanni, Diocesi di \nFiesole, Compartimento di Siena. \nRisiede in un risalto di poggio sotto il monte di \nColtibuono, a cavaliere della strada provinciale che sale \nper Cavriglia e Coltibuono nei monti del Chianti. \nNei contorni di Montajo ebbero signoria i nobili da \nRicasoli, i Pazzi del Val d’Arno ed i figli di Ridolfo, ossia \nde’Firidolfi. – Lo provano con molti altri due documenti \ninediti esistenti fra le membrane della soppressa badia di \nColtibuono, ora nell’Archivio Diplomatico Fiorentino. – Il \nprimo fu rogato da Jacopo notajo lì 13 giugno dell’anno \n1210 nella strada pubblica a Pian Alberti (poi Sangiovanni \nnel Val d’Arno). In esso trattasi della vendita fatta da Ugo \ndel fu Uguccione Pazzo a Pepone del fu Spinello dei figli \ndi Ridolfo (Firidolfi) di tutti i beni che al detto Ugo \nappartenevano nel castello e corte di Montaja, mediante il \nprezzo di lire 27 moneta fiorentina. \nL’altro istrumento del 1285 è scritto nel castello di messer \nUgo da Ricasoli presso a quello di Montaja nel popolo di \nS. Silvestro di detto luogo. \nAnche una pergamena del Monsignor delle Trafisse, ossia \ndel Santuccio di Siena, ora nell’Archivio Diplomatico \nFiorentino, risguarda un tal Feo del fu Ranieri da Montaja \nche, nel di 8 maggio 1280, vendé alcuni suoi effetti a \nquelle recluse. \nPer altro il castello e giurisdizione di Montajo e del suo \n\n\n\ndistretto fino dal secolo XII dipendeva dai conti Guidi, ai \nquali l’Imperatore Arrigo VI nel 1191, e Federigo II nel \n1220, e 1248, confermarono fra gli altri feudi quelli di \nMontegonzi, di Montajo e di Barbischio coi respettivi \ndistretti. \nNel 1250 possedeva questo castello il Conte Guido \nNovello nemico dei Guelfi; in guisa che, nella mutazione \nin detto anno accaduta del governo a Firenze, allorché la \nParte guelfa mise più profonde radici coll’esilio di molte \nfamiglie ghibelline, queste in molti castelli del Val \nd’Arno superiore essendosi sparse per fortificarvisi, anche \nil Castello di Montajo fu nel numero di quelli che nel \n1251, per asserto di Ricordano Malespini. (Istor. fior. cap. \n149) si ribellò, e che diede non poco da fare ai reggitori \ndella Repubblica Fiorentina; i quali dovettero spedirvi a \ncombatterlo un numero di cavalieri delle quattro Sestora \ndi Firenze. Se non che questi di prima giunta dai \nGhibellini fuorusciti, e dalle masnade Tedesche che \navevano in loro ajuto, furono rotti e cacciati. – Per la qual \ncosa nel successivo gennajo (1251 stile fiorentino) vi \ntornarono a oste da Firenze cavalieri e popolo con truppe \nlucchesi e di altri alleati. Cotesto esercito, non ostante il \ntempo contrario per le grandi nevi che allora cadevano, \nnon lasciò di por l’assedio intorno al castello, al di cui \nsoccorso vennero le masnade de’cavalieri di Pisa e di \nSiena con popolo assai del contado sanese, che allora \ntenea a Parte ghibellina, e tutti questi nemici si posero a \ncampo alla badia a Coltibuono presso a Montajo un \nmiglio. Ma i Fiorentini francamente s’addrizzarono contro \na’Pisani e Sanesi per combattere, e li misero presto in \nfuga, obbligando quelli della guarnigione a rendersi \nprigioni, sicché il castello di Montajo allora fu disfatto. –\n(Op. cit. e G. VILLANI, Cronica Lib. VI. cap. 48.) \nDopo questo avvenimento pertanto i conti Guidi dovettero \nperdere ogni giurisdizione in Montajo, tostochè vi fu \nstabilito un regime a comune sotto la protezione della \nRepubblica Fiorentina. Infatti tra le carte della badia di \nColtibuono trovasi una deliberazione comunitativa del 3 \ngennajo 1299 fatta nel palazzo del Comune di Montajo; al \nquale paese non sembra che si dasse più il titolo di \ncastello. Ciò si deduce ancora da un altro istrumento della \nstessa provenienza, scritto nella villa di Montajo li 8 \nnovembre 1344, mentre in altra carta del 1366 la stessa \nvilla torna a qualificarsi castello. Esiste nelle \nRiformagioni di Firenze una provvisione sotto li 21 \ngiugno del 1353, dalla quale si rileva, che il castello di \nMontajo era continuamente abitato di popolo, il quale \nriteneva i suoi diritti di civiltà con un governo municipale \nsuo proprio, cioè separatamente dagli altri popoli \ncirconvicini, ai quali dopo la demolizione delle sue mure \ncastellane, nel 1251, al credere di alcuni, sarebbe stato \nriunito. \nInfatti il comune di Montajo e il popolo di S. Silvestro del \npiviere di Cavriglia venne tassato nel balzello del 1444 \nper fiorini 12. – Probabilmente le mura castellane che \ntuttora si veggono al Montajo appartengono a un’epoca \nnon anteriore alla metà del secolo XIV. Ed è a questa \nseconda riedificazione del castello prenominato che vuolsi \nriferire una deliberazione presa in Firenze dai capitani di \nParte guelfa, allorché nel 1516 concederono a livello a un \nPagnini cittadino Fiorentino le ripe, e le carbonaje \nintorno al castello di Montajo, dalla parte esterna, a \n\ncondizione di non danneggiare le mura di detto \ncastello,con che il fittuario debba lasciarle libere in \ntempo di guerra , ecc. \nLe pendici intorno alle mura cadenti di questo castelletto, \nsono coltivate a poderi e a vigneti, in parte spettanti al \npatrimonio della chiesa parrocchiale ed i cui vitigni \nproducono uno dei vini più squisiti e spiritosi del \nVal’d’Arno superiore. \nLa popolazione della parrocchia di S. Silvestro a Montajo \ndal secolo XVI in poi andò sempre decrescendo, poiché \nessa nel 1551 contava 575 abitanti; nel 1745 era ridotta a \n277 abitanti; e nel 1833 non aveva più che 253 abitanti.",
    "original_title": "MONTAJO",
    "page": 194,
    "slug": "montajo",
    "byte_offset": 1214487
  },
  {
    "context": "(Mons Ajonis) in Val d’Evola.",
    "title": "MONTAJONE",
    "body": "– Terra \nmurata con pieve antica (S. Regolo) capoluogo di \nComunità, siccome lo fu di Giurisdizione civile, \nattualmente sotto il Vicario Regio di Sanminiato, nella \nDiocesi di Volterra, Co mpartimento di Firenze. \nSiede sulla sommità di un poggio che si alza circa 620 \nbraccia sopra il livello del mare Mediterraneo. \nLa terra di figura quasi ovale è difesa da mura castellane \nturrite, e cadenti con due porte principali, la fiorentina, e \nla pisana e una postierla; ma le interne abitazioni sono \ncomode, decenti e regolarmente disposte lungo tre strade \nparallele. \nLa patria di un valente storico, quale fu Scipione \nAmmirato giuniore, non solo manca di una storia \npeculiare, ma poche terre della Toscana mi si presentarono \nfinora sterili di memorie antiche al pari di questa di \nMontajone. \nPer conseguenza dell’origine e delle vicende vetuste di \nMontajone non mi e riescito rintracciare documento che \npossa richiamarci a un’epoca anteriore al secolo XIII; \nepoca in cui Montajone qualificavasi col titolo di castello, \ne che faceva parte del distretto e giurisdizione di \nSanminiato. – Avvegnachè la più antica memoria appella \nall’ottobre del 1297, quando per concordato fra il Comune \ndi Firenze e quello di Sanminiato furono determinati e \nposti i termini di confine, da una parte, fra i territorii di \nGambassi e di Castelfiorentino compresi nel distretto \nfiorentino, e dall’altra, con quello di Montajone spettante \nal distretto Sanminiatese. Del qual documento, già \npubblicato dal Lami ne’Mon. Eccl. Flor. (pag. 404 e \nsegg), se ne conserva 1’autografo fra le carte della \nComunità di Sanminiato esistenti nell’Archivio \nDiplomatico Fiorentino. \nMa in seguito gli uomini di Sanminiato aderendo alla \nParte ghibellina di Toscana e ai capi della medesima, cioè \nagli Anziani di Pisa, richiamarono contro 1’oste della \nRepubblica Fiorentina, dal quale nel 1368 fu corso e \ndanneggiato il territorio Saminiatese. Intanto fra i popoli \ndel distretto di Sanminiato i primi mandare ambasciatoria \nFirenze per sottomettersi a quel Comune furono i \nMontajonesi, e quindi la famiglia de’Figlinesi si dette pur \nessa col suo castel di Figline. Poco stante si sottomisero i \npopoli di San Quintino, di Castelnuovo, di Cojano e di \nCanneto, sicché la terra di Sanminiato, non solamente \nrestò debilitata di gente e di mezzi, ma non poté più \nlungamente sostenersi contro l’oste che l’assediava; \nsebbene più per inganno che per via di forza dovè rendersi \nai Fiorentini, ai 9 gennajo 1370 (stile comune), quando \n\n\n\nquesti penetrarono e si resero padroni delle mura di \nSanminiato. \nFu in cotesta occasione che i Sanminiatesi dovettero \nfirmare, fra le condizioni volute dal vincitore, quella di \nstaccare dalla loro giurisdizione i castelli e distretti di \nMontajone, di Tonda, di S. Quintino, di Castelnuovo, di \nCojano, di Barbialla, di Cigoli, di Monte Bicchieri, di \nStibbio, e di Leporaja, i di cui abitanti nei tempi passati \ndipendevano dal governo di Sanminiato; dondechè \nd’allora in poi quei paesi vennero aggregati al contado \nfiorentino, e per conseguenza furono immediatamente \nsoggetti alla loro giurisdizione e potestà. \nFinalmente nella organizzazione civile e politica che nel \n29 aprile 1370 la Signoria di Firenze deliberò per i \nSanminiatesi e i popoli già staccati dalla curia di \nSanminiato, fu stabilito, che nelle terre e castelli di \nMontajone, di Tonda e di Figline dovesse rendere ragione \nun potestà, la cui residenza sarebbe stata, per metà del \ntempo nella terra di Montajone, e per l’altra metà nella \nterra dl Tonda, siccome fu ordinato altrettanto per la \npotesteria di Barbialla e Collegalli, Quest’ultima però \nsotto il governo Mediceo restò soppressa, e quindi riunita \nin gran parte alla giurisdizione di Montajone. \nOggetto frattanto di posteriori e assai lunghe dissensioni \nfra la Comunità di Montajone e quella di Sanminiato \nsomministrò la porzione di territorio chiamata Selva di \nCamporena, che si pretendeva da entrambe le comunità. \nII giudizio di tali controversie da primo fu rimesso a degli \narbitri nominati dalle parti; i quali, dopo esaminati gli \nantecedenti istrumenti relativi a detta possessione, a \ncominciare dal più antico dell’anno 1257, dopo aver \nintesa la relazione delle vicende storiche di detta Selva \nstata venduta alla Comunità di Montajone, dopo aver \nesaminato 1’atto di sottomissione degli uomini di \nCamporena al Comune di Sanminiato, e finalmente la \nlocazione per cent’anni da questi concessa ai Montajonesi \ndella Selva prenominata, gli arbitri nel di 28 ottobre del \n1386 pronunziarono un lodo, col quale fu dichiarato, che \nla Selva di Camporena spettasse al Comune di \nSanminiato, ma che questo fosse tenuto a darne in \nenfiteusi una parte alla Comunità di Montajone, con \nricevere dal medesimo una data somma di denaro. – \nInfatti nel 24 aprile del 1390 i sindaci della Terra di \nSanminiato presero il possesso della Selva di Camporena, \nstabilirono e posero i confini, e quindi rilasciarono una \nporzione di detta Selva a titolo di livello perpetuo alla \nComunità di Montajone. – Vedere CAMPORENA, \nJANO, e SAN VIVALDO. \nNuove vertenze nel secolo XV si suscitarono fra le due \ncomunità rapporto al padronato dell’oratorio di S. Vivaldo \nnella Selva di Camporena, sia allora quando a nome del \nComune di Sanminiato, nel primo di maggio del 1436, gli \nufiziali deputati alla custodia di detta Selva interrogarono \nFrancesco Cola di Tonda eremita e governatore \ndell’oratorio di S. Vivaldo, il quale asserì, che il detto \noratorio era nella giurisdizione del Comune di \nSanminiato; sia allorquando 4 anni dopo altri deputati alla \ncustodia e difesa di detta Selva per conto del Comune di \nSanminiato, riconfermarono quanto già 1’eremita Fra \nCola aveva deposto; sia finalmente allorché i capitani \ndella Parte guelfa di Firenze, davanti ai quali era stato \nricorso, da una parte dal Comune di Sanminiato, e \n\ndall’altra dal Comune e pievano della pieve di Montajone, \na cagione dell’oratorio di S. Vivaldo, con atto pubblico \ndel 29 luglio 1445 deliberarono, che quell’oratorio posto \nnella Selva di Camporena spettava alla giurisdizione di \nSanminiato, e che allo stesso Comune apparteneva la sua \nproprietà, o giuspadronato. – (ARCHIVIO \nDIPLOMATICO FIORENTINO Carte della Comunità di \nSanminiato). \nÈ della stessa provenienza un lodo del 31 dicembre 1515 \ndato da donna Alfonsina Orsini vedova di Piero di \nLorenzo di Piero de’Medici, stata eletta in arbitra insieme \ncon Lorenzo suo figlio per le differenze che vertevano tra \ni Comuni di Montajone e Barbialla da una parte, e la \npotesteria e uomini di Sanminiato dall’altra parte, \nrelativamente al modo di pagare il salario al vicario di \nSanminiato. \nFra le poche carte della Comunità di Montajone pervenute \nnell’Archivio Diplomatico Fiorentino possono \nrammentarsi come più importanti la sua storia civile, \necclesiastica ed economica le cinque seguenti: \nI.° Una deliberazione del magistrato civico di Montajone \ndel 9 febbrajo 1408 riguardante li statuti di questa \nComunità. \nII.° Una deliberazione della Signoria di Firenze, del 9 \nfebbrajo 1451 che permette agli uomini del Comune di \nMontajone di fare il mercato nei giorni consueti dentro il \nloro castello. \nIII.° Un esame di testimoni del 17 ottobre 1521, fatto dai \npriori componenti il magistrato comunitativo di \nMontajone a motivo di decime da pagarsi alla pieve di S. \nRegolo di Montajone. \nIV.° Una provvisione della Signoria di Firenze del 24 \nmaggio 1526 che permette agli uomini di Montajone il \nfare ogn’anno una fiera che duri tre giorni in occasione \ndella festa di S. Regolo. \nV.° L’unione dell’opera del Corpus Domini coll’oratorio \ndi S. Bartolommeo di Montajone fatta per decreto del 1 \ndicembre 1530 dal vicario generale di Francesco della \nRovere vescovo di Volterra. \nLa pieve di S. Regolo di Montajone all’epoca del sinodo \nvolterrano del 1356 aveva le seguenti chiese filiali. \n1.°Chiesa di Sorripole , (a me ignota); 2.° S. Antonio a \nFigline (parrocchia esistente); 3.° S. Margherita nella \nchiesa di S. Bartolommeo di Montajone (oratorio riunito \nalla compagnia del Corpus Domini nella pieve). \n \nMOVIMENTO della popolazione della Terra \nMONTAJONE a quattro epoche diverse, divisa per \nfamiglie. \n \nANNO 1551: Impuberi maschi -; femmine -; adulti \nmaschi -, femmine -; coniugati dei due sessi -; \necclesiastici dei due sessi -; numero delle famiglie 211; \ntotale della popolazione 1077. \nANNO 1745: Impuberi maschi 162; femmine 104; adulti \nmaschi 201, femmine 206; coniugati dei due sessi 274; \necclesiastici dei due sessi 39; numero delle famiglie 187; \ntotale della popolazione 986. \nANNO 1833: Impuberi maschi 190; femmine 180; adulti \nmaschi 137, femmine 155; coniugati dei due sessi 444; \necclesiastici dei due sessi 17; numero delle famiglie 256; \ntotale della popolazione 1123. \n\n\n\nANNO 1839: Impuberi maschi 216; femmine 185; adulti \nmaschi 162, femmine 199; coniugati dei due sessi 470; \necclesiastici dei due sessi 12; numero delle famiglie 236; \ntotale della popolazione 1244. \n \nComunità di Montajone. – Il territorio comunitativo di \nMontajone nello stato attuale abbraccia una superficie di \n59,517 quadrati agrarj, dalla quale superficie 1314 \nquadrati sono presi da corsi d’acqua e da pubbliche strade. \nNell’anno 1833, cioè poco innanzi una rettificazione di \nconfini che tolse alcuni popoli al territorio comunitativo \ndi Montajone, contavansi in esso 8725 persone, a ragione \npoco più di 120 abitanti per ogni miglio quadrato di suolo \nimponibile. \nConfina con otto comunità; dal lato di ostro si tocca con \nquella di Volterra, partendo dal poggio del Cornocchio \nsulla strada Regia provinciale volterrana, e di là \nprendendo la direzione da levante a ponente entra nel \nborro della Collina, quindi nel torrente Capriggine, sino a \nche mediante un suo confluente a destra volta direzione \nverso settentrione e poco dopo col torrente Riotorto torna \na piegare a ponente per arrivare al suo sbocco nel borro \nFregione, l’ultimo dei quali scorre nella direzione di \nscirocco a maestro finché non trova il fosso Roglietto, \nonde incamminarsi nel Roglio dell’Isola. \nCostà cessa la Comunità di Volterra, e voltando faccia da \nlibeccio a ponente sottentra quella di Peccioli , con la \nquale l’altra di Montajone percorre per breve tragitto il \nRoglio dell’Isola, ed altri piccoli rivi, fino a che perviene \nnel Roglio maggiore,e lo trapassa fra la contrada d’Jano e \nil distretto di Castel Falfi. Di là dal Roglio entra in alcuni \nborri tributarii del torrente Carfalo, il quale, appena \noltrepassato il Castello di Tonda, serve di confine alle due \ncomunità per il tragitto di circa mezzo miglio. Dopo di \nche, davanti alla chiesa della Sughera, sottentra a confine \ndal lato medesimo occidentale la Comunità di Palaja \nmediante alcuni rivi, lungo i quali attraversa 1a strada \nrotabile comunitativa, della Maremmana, per scendere nel \ntorrente Chiecina, il cui alveo serve di confine nella \ndirezione di maestro alle medesime Comunità. – A questo \npunto il territorio comunitativo di Montajone volta faccia \nda maestro a grecale per salire sui poggi che dividono la \nVal d’Era dalla vallecola dell’Evola; e costà trovasi di \nfronte alla Comunità di Sanminiato. Con il territorio di \nquest’ultima l’altro di Montajone scende la pendice \noccidentale dei poggi che fiancheggiano la destra \ndell’Evola, e quindi pel rio del Poderino, entra nell’Evola \nche rimonta di conserva con 1’altra comunità, con 1a \nquale poi si dirige verso grecale sulla faccia dei poggi che \nacquapendono in Val d’Elsa. Di costà per il rio della \nMaremmana, scende in Val d’Elsa nella direzione di \ngrecale fra Canneto, e la tenuta del Meleto Ridolfi per \narrivare alla sponda sinistra del fiume Elsa, dove trova la \nComunità di Empoli. Allora questa di Montajone rimonta \nil fiume da grecale a scirocco avendo dirimpetto il \nterritorio d’Empoli per il tragitto di mezzo miglio toscano \nsino al rio Cannella. A questo influente presso il borgo di \nDogana entra a confine la Comunità di Castelfiorentino \nlungo sempre il fiume Elsa fino al rio di Grignano, dove \nla Comunità di Montajone abbandona l’Elsa per entrare \nnel rio prenominato, e di là nella via di Cojano che \npercorre, da primo nella direzione di ponente, poi verso \n\nostro, sino a che attraversa la strada comunitativa che da \nCastelfiorentino guida a Montajone, e di là, entrando nel \nrio Pietroso, ritorna lungh’esso nel fiume Elsa, mediante il \nquale le due Comunità confinano fino al fosso delle \nMacchie. Al di là di questo fosso, seguitando sempre il \ncorso dell’Elsa, sottentra la Comunità di Certaldo, con la \nquale l’altra di Montajone fronteggia per circa due miglia \ntoscane di cammino sino allo sbocco del torrente \nCasciani. Quà il territorio di Montajone abbandona 1’Elsa \ned entra nel torrente Casciani che viene dal lato di \nscirocco dai poggi a sinistra dell’Elsa, il di cui alveo \npercorre per 2 miglia toscane di fronte alla Comunità di \nSangimignano. Quindi mediante un suo tributario, Ch’è il \nrio de’Casciani di sotto, poi lungo i borri d’Acqua calda e \ndell’Acqua amara, dopo aver fronteggiato le predette \ncomunità per il corso di altre 4 miglia, questa di \nMontajone ritrova sul poggio del Cornocchio la strada \nRegia provinciale e il territorio comunitativo di Volterra. \nIl territorio spettante a questa comunità è di tal maniera \ndisposto che esso trovasi fiancheggiato a levante dal fiume \nElsa, e dal grosso torrente Casciani, il quale ultimo nasce \nnel territorio di questa medesima Comunità e lo attraversa \nnella direzione di scirocco a maestro. Il Roglio e la \nChiecina, hanno pur essi origine nel territorio a ostro e \nlibeccio di Montajone, ma essi scendono a vuotarsi \nnell’Era in altre Comunità. Anche il torrente Orlo, che \nnasce nella pendice orientale del poggio di Montajone, va \na scaricarsi nell’Evola, fiumana che costeggia dal lato di \nponente e che scaturisce pur essa in questo territorio. \nFra le strade rotabili che toccano, o che attraversano il \nterritorio di Montajone, avvene una regia provinciale (la \nVolterrana) che rasenta 1’ultimo lembo a scirocco del \ncapoluogo. – Fra le comunitative rotabili si conta la strada \nMaremmana, la quale staccasi da Sanminiato rimontando \nla vallecola dell’Evola e costà passando per Montajone e \nper Figline, va a sboccare nella provinciale di Volterra. – \nSono pure comunitative rotabili quella tra \nCastiglionfiorentino e Montajone, e l’altra tracciata lungo \nla ripa sinistra dell’Elsa. \nPer ciò che spetta alla struttura fisica, e alla disposizione \ngeognostica, il suolo di questa comunità può dirsi quasi \ngeneralmente coperto dal terreno terziario marino, \nconsistente in una marna argillosa conchigliare \n(mattajone) e in una qualità di tufo arenario calcare. \nTale è quello che stendesi sui poggi interposti fra 1’Elsa, \nl’Evola, il Capreggine e il Roglio fino presso le scaturigini \ndi questi due ultimi torrenti, vale a dire, verso la cresta del \npoggio Cornocchio. Avvegnachè costà fra il terreno \nterziario e stratiforme veggonsi emerse quà e là masse \nofiolitiche ricche di diallaggio, e a luoghi di talco \nverdastro lucente. Trovansi queste due qualità di rocce nei \npoggi di S. Vivaldo, di Montignoso , e di Aglione, fra S. \nCristina e Figline, presso al bivio della strada provinciale \ndi Volterra con quella Maremmana di Sanminiato. \nDi tratto in tratto in coteste alture si affacciano testate di \nstrati di macigno e di calcare compatto alquanto alterato, \nnon che di schisto argilloso calcare nerastro; le quali rocce \nsul Cornocchio sembra che servino di base al tufo arenario \nconchigliare che contorna a guisa di lembo le masse \nofiolitiche di gabbro e di serpentino. \nDi mano in mano però che si discende dal poggio, verso il \nlato acquapendente nell’Elsa, compariscono estesi banchi \n\n\n\ndi ghiaje e ciottoli di calcare appenninico che ricuoprono \nil terreno terziario marino. \nDue miglia innanzi di arrivare nel piano d’Elsa, sulla \nsinistra del Rio Pietroso , fra potenti strati di tufo arenario \nscaturisce una polla di acqua salsa, conosciuta sotto il \nvocabolo dell’Acqua di Pillo, della quale pubblicò una \nsua analisi chimica del Professore senese Giuseppe Giulj \nnel T. V. della Storia naturale di tutte le acque minerali \ndi Toscana. – Vedere PILLO. \nLa porzione del territorio della Comunità di Montajone, in \ncui unicamente si affaccia il tufo sopra la marna \nconchigliare, è dal lato di settentrione del capoluogo, ed è \nappunto costà dove si trovano le rinomate tenute del \nCojano-Garzoni-Venturi e del Meleto-Ridolfi , due vaste \npossessioni, nelle quali fu messo in opera prima che \naltrove il sistema delle colmate di monte, e della \ncoltivazione a spina. – Vedere COJANO di Val d’Elsa, e \nMELETO RIDOLFI. \nIn quanto alle produzioni agrarie, cotesto territorio suol \nfornirle di varia specie; sia in genere di piante di alto \nfusto, dalla querce alla vite; sia di quelle annue e da \nsementa, dal frumento alla barba bietola. Peraltro le piante \nsilvestri e specialmente le foreste di lecci sogliono costà \nrivestire i poggi a ostro e scirocco di Montajone, là dove \nemersero, come dissi, fra i terreni terziarii varie qualità di \ngabbri, di serpentini e di altre rocce nettuno-plutoniane. In \ncotesta specie di terreno il leccio e tra le piante di alto \nfusto quella che a preferenza vi prospera. – Del resto il \ncastagno, che raramente si vede nelle pendici inferiori di \nVal’d’Elsa, non manca nei fianchi di questi ultimi poggi, \ndove pur anco fruttifica l’ulivo. Quest’albero comincia a \ncomparire a S. Cristina presso allo sbocco della strada di \nMontajone nella provinciale di Volterra due miglia \ndistante dalla sommità del Cornocchio. Costà cessano li \nsterpeti e le sodaglie, e di mano in mano che uno scende \nverso il Castello di Gambassi vede apparire tra gli ulivi \npiù frequenti i vigneti, le seminagioni e le case coloniche. \n– I pini, i cipressi e altre piante conifere vegetano \negualmente bene nelle colline tufacee e in quelle marnose \no di mattajone. Crescono poi con sollecitudine e rigoglio \nverso la pianura le viti, i pioppi, i cipressi e gli alberi \n(populus nigra). \nFra le industrie dei Montajonesi 1’arte de’bicchierai, o \nfabbricanti di vetri, se non è antica quanto quella del \nfornaciai di terraglie, è certamente la più cospicua fra \nquante esistono attualmente in Montajone. – Giovanni \nTargioni Tozzetti ne informò nei suoi Viaggi di aver \ntrovato nominati i bicchierai di Montajone nel 1404, \ndicendo inoltre che di quì l’arte medesima si e sparsa in \nvarie parti di Toscana. – Infatti fra le pergamene \nde’Cistercensi della badia a Settimo, riunite nell’Archivio \nDiplomatico Fiorentino avvene una del 1402, in cui e \nrammentato un Nanni di Nuto da Montajone bicchierajo o \nlavoratore di vasi di vetro. Che anzi alcuni credono che la \nfornace di vetreria attualmente esistente in Montajone \npossa risalire al principio del secolo XV. – Il carbone è \nuno dei principali prodotti del suolo e uno degli articoli di \ncommercio attivo di questa comunità. Le granaglie, l’olio, \ne il vino, e una sufficiente dose di foraggi e di frutti \npomiferi sono i generi principali che fornisce 1’agraria ai \nMontajonesi. \nCon la pubblicazione del regolamento generale del 23 \n\nmaggio 1774, per la nuova organizzazione amministrativa \ndelle comunità del contado fiorentino, venne ordinato che \nsi dovessero riunire in un solo corpo a questa di \nMontajone le giurisdizioni di due potesterie, cioè quelle di \nMontajone e di Barbialla che in origine (anno 1370) erano \ndue, riunite in una sotto il governo Mediceo, e l’altra di \nGambassi. Le quali potesterie a detta epoca abbracciavano \n23 popoli, o antichi comunelli; cioè: 1.° Montajone, 2.° \nCastelnuovo, 3.° Castel Falfi , 4.°Tonda e Sughera , 5.° \nVignale e Ceddri, 6.° Collegalli, 7.° Cojano, 8.° Canneto, \n9.° Barbialla, 10.° S. Bartolommeo a S. Stefano, 11.° S. \nStefano a S. Quintino ; 12.° Gambassi, 13.° Montignoso, \n14.° Camporbiano, 15.° Varna, 16.° Catignano, 17.° \nAgreste, 18.° Gavignalla, 19.° S. Lucia, 20.° S. \nBartolommeo a S. Pancrazio, 21.° Pulicciano, 22.° S. \nPiero alla Badia a Cerreto, 23.° S. Cristina. – I primi 11 \ncomunelli, o popoli erano della giurisdizione di \nMontajone e Barbialla, e gli altri 12 di quella di \nGambassi; dei quali gli ultimi nove costituivano una Lega \nsotto la giurisdizione di Gambassi. \nLo stesso regolamento ordinò, che sebbene fino a quel \ntempo erano stati dipendenti dalla potesteria di Montajone \ni comuni e popoli di Cigoli , di Stibbio, e di \nMontebicchieri , i quali altronde per le cose comunitative \nerano compresi sotto l’amministrazione della cancelleria \ndi Sanminiato, questi in ordine al sovrano motuproprio del \n23 maggio 1774 furono aggregati alla Comunità e \ngiurisdizione testé nominata. \nTale a un dipresso si mantenne la ripartizione economica e \ngiurisdizionale della comunità di Montajone fino al 1833, \nnel quale anno subì una qualche variazione, allorché i \npopoli di Canneto e di S. Quintino furono assegnati alla \nComunità di Sanminiato; quello di S. Eusebio alla \nCanonica fu unito alla Comunità di Sangimignano, e il \npopolo di S. Giorgio a Ceddri passò nella Comunità di \nPeccioli; mentre in cambio fu dato a questa di Montajone \nil popolo d’Jano e Caroporena. – Vedere il QUADRO \ndella Popolazione della Comunità di Montajone in calce \nal presente articolo. \nA Montajone continua a praticarsi un languido mercato \nsettimanale nel lunedì, e vi si tiene una fiera annuale nel dì \n2 settembre di molto concorso per la compra e vendita del \nbestiame vaccino e pecorino. \nFuori della porticciuola di Montajone avvi un \nconservatorio di donne per l’educazione ed istruzione \ndelle fanciulle. \nQuesta terra nobile per le famiglie cospicue che vi ebbero \nstanza ed origine ha anche il merito di essere stata la patria \ndello storico Scipione Ammirato il giovine, siccome costà \nsul declinare del secolo passato ebbe i natali Francesco \nChiarenti che è stato un valente medico, noto eziandio \ncome agronomo e politico. \nLa comunità di Montajone mantiene un medico-chirurgo \nnel capoluogo, dove risiede anche un maestro di scuola. \nDue altri medici condotti hanno il loro domicilio a \nGambassi e a Tonda. \nIl potestà di Montajone fu soppresso dalla legge del 2 \nagosto 1338 sulla nuova organizzazione dei Tribunali del \nGranducato, per cui la giurisdizione di questa potesteria fu \nriunita al vicariato regio di Sanminiato, dove si trova il \ntribunale di prima istanza. – La Cancelleria comunitativa, \nl’ingegnere di Circondario, e l’ufizio di esazione del \n\n\n\nRegistro sono in Castel Fiorentino; la conservazione \ndell’Ipoteche è in Volterra. \n \nQUADRO della Popolazione della Comunità di \nMONTAJONE a quattro epoche diverse. \n \n- nome del luogo: Barbialla, titolo della chiesa: S. \nGiovanni Evangelista (Rettoria), diocesi cui appartiene: \nVolterra, popolazione anno 1551 n° 264, popolazione \nanno 1745 n° 328, popolazione anno 1833 n° 360, \npopolazione anno 1839 n° 322 \n- nome del luogo: Camporbiano, titolo della chiesa: S. \nMartino (Rettoria), diocesi cui appartiene: Volterra, \npopolazione anno 1551 n° 11, popolazione anno 1745 n° \n37, popolazione anno 1833 n° 214, popolazione anno \n1839 n° 240 \n- nome del luogo: Canneto*, titolo della chiesa: S. \nGiorgio (Rettoria), diocesi cui appartiene: S. Miniato, \npopolazione anno 1551 n° 107, popolazione anno 1745 n° \n176, popolazione anno 1833 n° 245, popolazione anno \n1839 n° - \n- nome del luogo: Canonica*, titolo della chiesa: S. \nEusebio (Rettoria), diocesi cui appartiene: Volterra, \npopolazione anno 1551 n° -, popolazione anno 1745 n° \n196, popolazione anno 1833 n° 325, popolazione anno \n1839 n° - \n- nome del luogo: Castelfalfi, titolo della chiesa: S. \nFloriano (Pieve), diocesi cui appartiene: Volterra, \npopolazione anno 1551 n° 315, popolazione anno 1745 n° \n237, popolazione anno 1833 n° 468, popolazione anno \n1839 n° 476 \n- nome del luogo: Castelnuovo, titolo della chiesa: S. \nMaria Assunta (Pieve), diocesi cui appartiene: Volterra, \npopolazione anno 1551 n° 351, popolazione anno 1745 n° \n598, popolazione anno 1833 n° 836, popolazione anno \n1839 n° 1012 \n- nome del luogo: Catignano e Agreste, titolo della chiesa: \nS. Martino (Rettoria), diocesi cui appartiene: Volterra, \npopolazione anno 1551 n° -, popolazione anno 1745 n° \n84, popolazione anno 1833 n° 229, popolazione anno \n1839 n° 256 \n- nome del luogo: Ceddri*, titolo della chiesa: S. Giorgio \n(Rettoria), diocesi cui appartiene: Volterra, popolazione \nanno 1551 n° 229, popolazione anno 1745 n° 108, \npopolazione anno 1833 n° 320, popolazione anno 1839 n° \n- \n- nome del luogo: Badia a Cerreto, titolo della chiesa: S. \nPietro (Rettoria), diocesi cui appartiene: Volterra, \npopolazione anno 1551 n° 108, popolazione anno 1745 n° \n161, popolazione anno 1833 n° 192, popolazione anno \n1839 n° 209 \n- nome del luogo: Chianni, titolo della chiesa: S. Maria \n(Pieve), diocesi cui appartiene: Volterra, popolazione \nanno 1551 n° -, popolazione anno 1745 n° 301, \npopolazione anno 1833 n° 500, popolazione anno 1839 n° \n- nome del luogo: Cojano, titolo della chiesa: S. Pietro \n(Pieve), diocesi cui appartiene: Volterra, popolazione \nanno 1551 n° 140, popolazione anno 1745 n° 163, \npopolazione anno 1833 n° 292, popolazione anno 1839 n° \n- nome del luogo: Collegalli, titolo della chiesa: S. Vito \n\n(Rettoria), diocesi cui appartiene: S. Miniato, popolazione \nanno 1551 n° 192, popolazione anno 1745 n° 252, \npopolazione anno 1833 n° 276, popolazione anno 1839 n° \n- nome del luogo: Figline, titolo della chiesa: S. Antonio \n(Rettoria), diocesi cui appartiene: Volterra, popolazione \nanno 1551 n° -, popolazione anno 1745 n° 26, \npopolazione anno 1833 n° 241, popolazione anno 1839 n° \n- nome del luogo: Gambassi, titolo della chiesa: SS. \nJacopo e Stefano (Pieve), diocesi cui appartiene: Volterra, \npopolazione anno 1551 n° 405, popolazione anno 1745 n° \n196, popolazione anno 1833 n° 574, popolazione anno \n1839 n° 721 \n- nome del luogo: Gavignalla, titolo della chiesa: S. \nAndrea (Rettoria), diocesi cui appartiene: Volterra, \npopolazione anno 1551 n° 60, popolazione anno 1745 n° \n42, popolazione anno 1833 n° 182, popolazione anno \n1839 n° 205 \n- nome del luogo: MONTAJONE, titolo della chiesa: S. \nRegolo (Pieve), diocesi cui appartiene: Volterra, \npopolazione anno 1551 n° 1077, popolazione anno 1745 \nn° 986, popolazione anno 1833 n° 1123, popolazione anno \n1839 n° 1239 \n- nome del luogo: Montignoso, titolo della chiesa: S. \nFrediano (Pieve), diocesi cui appartiene: Volterra, \npopolazione anno 1551 n° 369, popolazione anno 1745 n° \n326, popolazione anno 1833 n° 344, popolazione anno \n1839 n° 347 \n- nome del luogo: Mura, titolo della chiesa: S. Stefano \n(Rettoria), diocesi cui appartiene: Volterra, popolazione \nanno 1551 n° 105, popolazione anno 1745 n°-, \npopolazione anno 1833 n° 189, popolazione anno 1839 n° \n- nome del luogo: Pillo, titolo della chiesa: S. Martino \n(Rettoria), diocesi cui appartiene: Volterra, popolazione \nanno 1551 n° -, popolazione anno 1745 n° 78, \npopolazione anno 1833 n° 173, popolazione anno 1839 n° \n- nome del luogo: S. Quintino*, titolo della chiesa: S. \nQuintino (Pieve), diocesi cui appartiene: S. Miniato, \npopolazione anno 1551 n° 116, popolazione anno 1745 n° \n89, popolazione anno 1833 n° 112, popolazione anno \n1839 n° - \n- nome del luogo: Santo Stefano, titolo della chiesa: S. \nBartolommeo (Rettoria), diocesi cui appartiene: Volterra, \npopolazione anno 1551 n° -, popolazione anno 1745 n° \n124, popolazione anno 1833 n° 198, popolazione anno \n1839 n° 223 \n- nome del luogo: Sughera, titolo della chiesa: S. Pietro \n(Rettoria), diocesi cui appartiene: Volterra, popolazione \nanno 1551 n° -, popolazione anno 1745 n° 128, \npopolazione anno 1833 n° 244, popolazione anno 1839 n° \n- nome del luogo: Tonda, titolo della chiesa: S. Niccolò \n(Rettoria), diocesi cui appartiene: Volterra, popolazione \nanno 1551 n° 290, popolazione anno 1745 n° 128, \npopolazione anno 1833 n° 281, popolazione anno 1839 n° \n- nome del luogo: Varna, titolo della chiesa: S. Giovanni \nEvangelista (Rettoria), diocesi cui appartiene: Volterra, \npopolazione anno 1551 n° 141, popolazione anno 1745 n° \n\n\n\n214, popolazione anno 1833 n° 377, popolazione anno \n1839 n° 398 \n- nome del luogo: Vignale, titolo della chiesa: S. \nBartolommeo (Rettoria), diocesi cui appartiene: Volterra, \npopolazione anno 1551 n° 275, popolazione anno 1745 n° \n140, popolazione anno 1833 n° 169, popolazione anno \n1839 n° 211 \n \n- Totale abitanti anno 1551 n° 4747 \n- Totale abitanti anno 1745 n° 5212 \n- Totale abitanti anno 1833 n° 8725 \n \nN. B. I popoli contrassegnati con l’asterisco *, cioè quelli \ndi Canneto, della Canonica, di Ceddri e di S. Quintino, \nmeno poche frazioni, dopo l’anno 1833 sono stati \nassegnati ad altre Comunità limitrofe. – All’incontro è \nstato aggregato alla Comunità di Montajone il popolo \nseguente \n \n- nome del luogo: Jano e Camporena, titolo della chiesa: \nSS. Filippo e Jacopo (Rettoria), (ERRATA : già della \nComunità di Volterra) già della Comunità di S. Miniato e \nora di Montajone, abitanti anno 1839 n° 335 \n \nEntrano nella Comunità di Montajone dai popoli limitrofi \nle seguenti frazioni: \n \n- nome del luogo: Balconevisi, Comunità donde proviene: \nS. Miniato, popolazione anno 1839 n° 10 \n- nome del luogo: Ceddri, Comunità donde proviene: \nPeccioli, popolazione anno 1839 n° 14 \n- nome del luogo: Larniano, Comunità donde proviene: S. \nGimignano, popolazione anno 1839 n° 31 \n- nome del luogo: Nera, Comunità donde proviene: \nVolterra, popolazione anno 1839 n° 30 \n \n- Totale abitanti anno 1839 n° 8817",
    "original_title": "MONTAJONE",
    "page": 195,
    "slug": "montajone",
    "byte_offset": 1220251
  },
  {
    "context": "nel Val d’Arno inferiore.",
    "title": "MONTALBANO",
    "body": "– Vedere ALBANO (MONTE) nel Pistojese.",
    "original_title": "MONTALBANO",
    "page": 200,
    "slug": "montalbano",
    "byte_offset": 1250393
  },
  {
    "context": "in Val di Cecina.",
    "title": "MONTALBANO, o MONTE ALBANO",
    "body": "– Casale dove fu una rocca, di cui è restato il titolo ad una \nchiesa parrocchiale (S. Lorenzo) già nel piviere di Sillano, \nora di Elci, Comunità medesima, dal qual capoluogo è \ncirca 3 miglia toscane a maestrale, della Giurisdizione di \nRadicondoli, Diocesi di Volterra, Compartimento di \nSiena. \nRisiede sulla schiena dei poggi che scendono a \nsettentrione della Cornata di Gerfalco verso Monte \nCastelli, fra la Cecina e il torrente Pavone, sotto i ruderi \ndi una chiesa dedicata a S. Regolo, dove è fama che fosse \nil castello di Montalbano. \nEssa fu antica signoria dei conti Pannocchieschi d’Elci, e \nnel 1023 lo possedeva un Conte Ranieri da Travale che lo \ndiede in accomandigia al Comune di Siena, per di cui \nordine nel 1313 fu smantellato. Poco stante il territorio di \nMontalbano cadde in potere di due figli di Cione \nMalavolti di Siena, i quali per atto pubblico del 3 giugno \n1331 sottoposero i loro feudi, compreso il Castello e \n\ndistretto di Montalbano, alla Repubblica di Siena. – \nVedere Elci in Val di Cecina. \nNella fine del secolo XVII Montalbano fu dato in feudo \ndal Granduca Cosimo III al maggior nato della casa \nMarescotti di Siena, ed i suoi discendenti continuarono a \nposseder cotesto luogo con titolo di signoria fino \nall’estinzione dei feudi granducali. \nLa parrocchia di S. Lorenzo a Montalbano nel 1833 \ncontava 251 abitanti.",
    "original_title": "MONTALBANO, o MONTE ALBANO",
    "page": 200,
    "slug": "montalbano-o-monte-albano",
    "byte_offset": 1250480
  },
  {
    "context": "(Mons Albini) in Val d’Elsa.",
    "title": "MONTALBINO, o MONTE ALBINO",
    "body": "– Contrada che ebbe un castello, e che ha dato \nil nome a tre popoli (S. Giusto, e S. Giorgio con S. \nLorenzo a Montalbino, ora riuniti) nel piviere di S. Pietro \nin Mercato, Comunità Giurisdizione e due in tre miglia \ntoscane (ERRATA: a settentrione di Montespertoli) a ostro \ndi Montespertoli, Diocesi e Compartimento di Firenze. \nIl castello, ora villa di Montalbino, è posto presso Monte \nGufoni (ERRATA: fra il torrente Virginio e il fiume Pesa, \nlungo la strada provinciale volterrana) sopra una piaggia \nlungo una strada comunitativa che viene da Lucardo. \nDi questo luogo s’incontra qualche piccola memoria nelle \ncarte della badia di Passignano, una delle quali del 24 \nmarzo 1114 scritta nel castello di Montalbino tratta della \nvendita fatta da due coniugi al predetto monastero della \nporzione di padronato che quelli avevano nella chiesa di \nS. Miniato a Fonte Rutoli. \nCotesto vocabolo di Mont’Albino dato ad una località \npoco lungi dal casale di Bignola, già detto Albiniaula, ci \nporta naturalmente a congetturare che tutta la contrada \nprendesse nome da qualche antico possessore della gente \nAlbinia . – Vedere BIGNOLA. \nNel 7 febbrajo del 1307 ser Pepone rettore della chiesa di \nS. Lorenzo a Montalbino, per istrumento rogato in cotesta \nparrocchia, acquistò in compra una casa con 11 pezzi di \nterra posti nella villa e poggio di Cabbiano nella \nparrocchia plebana di S. Pietro in Mercato. – (ARCH. \nDIPL. FIOR. Carte della Certosa di Fir.) \nAlla cura di S. Giusto a Montalbino fino dal secolo XVI \nfu annesso il popolo di S. Maria a Mensula. – Cotesta \nparrocchia nel 1833 contava 123 abitanti– Quella di S. \nGiorgio e S. Lorenzo a Montalbino all’epoca medesima \naveva 122 abitanti.",
    "original_title": "MONTALBINO, o MONTE ALBINO",
    "page": 200,
    "slug": "montalbino-o-monte-albino",
    "byte_offset": 1251910
  },
  {
    "context": "in Val di Magra.",
    "title": "MONTALBINIO, o MONT’ALBINO",
    "body": "– \nUn piccolo casale nella parrocchia di S. Giorgio a \nComano, Comunità Giurisdizione e circa 2 miglia toscane \na ponente-maestrale di Fivizzano, Diocesi di Pontremoli, \ngià di Luni-Sarzana, Compartimento di Pisa.",
    "original_title": "MONTALBINIO, o MONT’ALBINO",
    "page": 200,
    "slug": "montalbinio-o-mont-albino",
    "byte_offset": 1253702
  },
  {
    "context": "(già Mons  Robiorus) nella Valle dell’Ombrone pistojese.",
    "title": "MONTALBIOLO, o MONTE ARBIOLO",
    "body": "– Casale \ncon chiesa parrocchiale (S. Lorenzo) nel piviere Comunità \nGiurisdizione e circa 2 miglia toscane a levante di \nCarmignano, già della Comunità Giurisdizione e circa 5 \nmiglia toscane a libeccio di Prato, Diocesi di Pistoja, \ncompartimento di Firenze. \nSiede in collina nelle ultime pendici settentrionali del \npoggio di Carmignano, fra questa Terra e il Poggio a \n\n\n\nCajano. \nLa chiesa parrocchiale di S. Lorenzo a Montarbiolo, \nallorché appellavasi Monterobioro , conta la sua \nfondazione dall’anno 1111, mediante un decreto \nd’Ildebrando Vescovo di Pistoja del dì 11 marzo di \nquell’anno. – (ARCH. DIPL. FIOR. Carte di quel \nVescovado.) \nCon atto del 7 novembre 1258 Guidaloste Vescovo di \nPistoja mandò precetto a Pellario rettore della chiesa di S. \nLorenzo di Monte robioro , di pagare al camarlingo del \nsuo vescovato libbre 12 d’olio, che a tanto ascendevano i \ncanoni di tre annate arretrate. (loc.cit.) \nAnche il Pontefice Bonifazio VIII, con breve del 9 \nfebbrajo 1296 diretto al pievano di S. Paolo a Petricci \n(traslata ai Narnali) della Diocesi pistojese, commise a lui \nla decisione di una causa, nella quale fu accusato il rettore \ndi S. Lorenzo di Monterobioro , o arbiolo con alcuni laici \npistojesi, perché molestavano i beni del pievano e capitolo \ndi S. Giusto a Piazzanese. (loc.cit. – Carte degli Olivetani \ndi Pistoja). \nNel 20 agosto del 1603 fu data l’investitura della prioria \ndi S. Lorenzo a Montarbiolo dal vicario generale del \nCardinale Alessandro de’Medici Arcivescovo di Firenze, \nche fu poi Papa Leone XI. \nLa contrada di Montarbiolo costituiva fino al tempo della \nrepubblica fiorentina una delle 45 ville del contado di \nPrato, dalla quale comunità nel 1833 fu staccato il popolo \ndi Montarbiolo per riunirlo alla Comunità più vicina di \nCarmignano. \nEssendo la contrada di Montarbiolo nella pendice \norientale del poggio di Carmignano, essa è rinomata al \npari dell’altra per l’eccellenza de’suoi vini. \nLa parrocchia di S. Lorenzo a Montarbiolo, o \nMontalbiolo, nel 1833 aveva 131 abitanti.",
    "original_title": "MONTALBIOLO, o MONTE ARBIOLO",
    "page": 200,
    "slug": "montalbiolo-o-monte-arbiolo",
    "byte_offset": 1253972
  },
  {
    "context": "(Mons Jlicetus) nella Valle dell’Ombrone senese.",
    "title": "MONTALCETO, o MONTE ALCETO",
    "body": "– Castello diruto, di cui \nresta in piedi la torre sulla cima di un monte omonimo che \nstà a levante grecale della Terra di Asciano, nella cui \nComunità e Giurisdizione è compresa la parrocchia de’SS \nAlberto e Sabino a Montalceto, piviere di S. Lorenzo alle \nSerre, Diocesi d’Arezzo, Compartimento di Siena. \nIl poggio di Montalceto, osservato dalla sommità della \ntorre posta sul dorso di lui si alza 853 braccia sopra il \nlivello del mare Mediterraneo. – Esso fa parte della \npiccola giogana che separa la valle dell’Ombrone da \nquella della Chiana; ed è in mezzo alla foce di \nMontalceto, donde passa la strada Regia Lauretana che da \nSiena per Asciano varca il monte e scende poi per \nAsinalunga in Val di Chiana. \nIl trovarsi tuttora la parte superiore del poggio di \nMontalceto vestita di querci, di aceri, e soprattutto di \nlecci, fa maggiormente credere che da queste ultime \npiante il monte prendesse il nome. \nMontalceto però è più noto per le sue acque termali, le \nquali scaturiscono dal fianco occidentale del suo poggio, \ncirca due terzi di miglio distanti dalla sommità. \nAll’Articolo BAGNI DI MONTALCETO fu accennata la \nstruttura fisica del poggio donde quell’acque termali \nscaturiscono, e fu riportato il resultato dell’analisi chimica \ndelle medesime ottenuto sul declinare del secolo passato \n\ndal Professore dell’università sanese Antonio Targioni \nTozzetti, il quale in quell’anno appunto 1834 stava \napplicandosi nell’analisi chimica di queste stesse acque. \nLa chiesa, ora parrocchia de’SS. Sabino e Alberto di \nMontalceto, nel secolo XII era un eremo sottoposto al \npievano di Asciano, cui per bolla del Pontefice Alessandro \nIII fu confermata con molte altre chiese di quella \ngiurisdizione. \nIl qual eremo crebbe in celebrità dopo che il beato Alberto \neremita Camaldolense qui in penitenza visse, e qui \nsantamente verso il 1150 morì. \nNel 1185 la cella ed eremo del Beato Alberto era stata \naggregata alla badia di S. Salvatore della Berardenga. \nA quell’età la signoria di Montalceto era toccata al ramo \ndei Cacciaconti della Scialenga, che poi prese il titolo da \nun Conte Barotu , e che diede a un castelletto omonimo \ndella contrada medesima nella Comunità di Rapolano. – \nVedere CASTIGLION – BERNARDI. \nPeraltro la dinastia de’Cacciaconti ben presto perdé la \nsignoria di Montalceto, tolta loro dalla repubblica di \nSiena; la quale dal 1208 in poi vi tenne una giusdicente \nminore, finché i suoi abitanti, per essersi mostrati non solo \nrenitenti a pagare le imposizioni dello Stato, ma resi \ninfesti coi loro ladroneggi ai popoli limitrofi, la \nRepubblica Senese nel 1274 decretò la demolizione delle \nloro case e di ogni sorta di fortilizio che fosse stato in \nMontalceto. – (ARCH.DIPL.SEN. Consigl. della \nCampana). \nLa torre pertanto, esistente tuttora sulla sommità del \nmonte, fu fabbricata verso la metà del secolo XV, e quindi \nnel 1521 dalla repubblica sanese insieme coi terreni \nannessi donata al nobile Niccolò Borghesi, i di cui \ndiscendenti istituirono quella tenuta in fidecommisso a \nfavore della linea di Scipione Borghesi. \nEstinta cotesta linea il possesso di Montalceto ritornò alla \nComunità di Asciano, dalla quale lo rivendicò nel 1774 \nMarc’Antonio Borghesi per sentenza dei quattro \nconservatori dello Stato sanese, fino a chè un altro \nScipione Borghesi, per istrumento del 7 aprile 1801, \npermutò i beni del fidecommisso di Montalceto con le \nmonache di S. Chiara da Siena, le quali cederono in \ncambio altre terre poste nella Comunità di Buonconvento. \nDonde avvenne che i bagni ed i terreni adiacenti caddero \nin potere delle religiose predette, e da queste alla \nsoppressione di quel Monastero (anno 1808) i Bagni di \nMontalceto coi terreni annessi pervennero al demanio \ndello Stato, che li vendé per estinzione del debito \npubblico. – Attualmente ne è possessore Gius. del fu \nIppolito Andreini di Siena. \nAll’Articolo ACQUE MINERALI queste di Montalceto \nfurono poste nel sesto gruppo, vale a dire, tra quelle che \nsgorgano fra i terreni di sedimento superiore o medio e le \nconcrezioni tartarose o selenitiche. Avvegnachè coteste \nacque scaturiscono di mezzo al travertino, la di cui \nformazione ricuopre per grande estensione la marna \nconchigliare nei fianchi del poggio di Montalceto. – \nVedere BAGNI DI MONTALCETO. \nInfatti il chiarissimo professor Antonio Targioni-Tozzetti, \nche fu l’ultimo e il più esatto analizzatore di coteste acque \nminerali, descrivendo i Bagni di Montalceto avvisò: che \nquelle polle nel periodo di 24 ore somministrano da 4000 \nbarili d’acqua in tempo di siccità; che esse scaturiscono da \n\n\n\nun grande spacco naturale di mezzo al travertino (calcare \nconcrezionato); emergendo di là accompagnate da molto \ngas acido carbonico, e aventi una temperatura di 26 a 27 \ngradi del termometro Reaumur. \nL’acqua appena attinta è limpidissima, ma lasciata in \nriposo diviene alquanto albeggiante. Ha un odore \nleggerissimamente idrosolforato, alquanto pungente le \npalpebre, odore che svanisce dopo che l’acqua stessa è \nstata esposta all’aria in vaso aperto. È di sapore acidulo, \nalquanto crasso, misto talvolta a un debole sapore epatico \ned ha un peso specifico di 1,0024. \nLa composizione e la proporzione delle sostanze \nmineralizzanti le acque termali di Montalceto alle \nchimiche analisi instituite dal prelodato Prof.Targioni-\nTozzetti ha fornito i resultati seguenti: \n \nPER OGNI CENTO LIBBRE DI ACQUA DE’BAGNI DI \nMONTALCETO \n \nDI GAS \n \n- Gas acido carbonico \nin peso, grani 899,8 \nin vol., pollici cub . 1035,0 \n \nDI SOSTANZE SALINE \n \nCarbonati \n- Carbonato di Calce, grani 1161,1 \n- Carbonato di Magnesia, grani 060,7 \n \nSolfati \n- Solfato di Calce, grani 148,8 \n- Solfato di Soda, grani 148,6 \n- Solfato di Magnesia, grani 129,7 \n \nCloruri \n- Cloruro di Magnesio, grani 12,2 \n- Cloruro di Sodio, grani 13,4 \n \n- Silice, grani 14,9 \n \n- Materia resinosa estrattiva, grani 10,6 \n \n– (Vedere ANT. TARGIONI – TOZZETTI, Dei Bagni di \nMontalceto. Firenze 1835). \nL’uso di queste acque minerali è molto antico; più \ngeneralmente si consigliano per immersione o per docce, \ncomecchè da una remota celebrità si metta anche in \npratica il loro fango. A tuttociò si può aggiungere, sulla \nfiducia che ne ripromette il Prof.Targioni, l’uso delle \nstesse acque per bevanda. \nL’esperienza diuturna provò, che cotesti bagni giovarono \nper immersione, nelle artritidi, nei reumi, negli \nimpedimenti al moto delle articolazioni, negli \nattrappimenti per reumi trascurati e conseguentemente \ndivenuti cronici. – Sono utili nelle malattie cutanee, \npurché non siano queste inveterate o prodotte da un vizio \nradicale. Nella clorosi, come anche nelle leucorree, dai \nbagni di queste acque si ottennero ottimi effetti, ecc. ecc. \nIn quanto ai vantaggi che sperare si possono dalle \nlavande, dalle docce esterne e interne, dalle lotazioni, \n\nfacendo uso delle acque di Montalceto in bevanda, merita \ndi esser l’interessante opuscolo dei Bagni di Montalceto \ndel rammentato Prof.Antonio Targioni-Tozzetti. \nIn Montalceto si fanno due fiere, una nel 24 giugno, e \nl’altra ai Bagni li 24 luglio. \nLa parrocchia de’SS. Alberto e Sabino a Montalceto nel \n1833 contava 213 abitanti.",
    "original_title": "MONTALCETO, o MONTE ALCETO",
    "page": 201,
    "slug": "montalceto-o-monte-alceto",
    "byte_offset": 1256140
  },
  {
    "context": "una volta MONTALCINO (Mons  Ilicinus) in Val di Merse.",
    "title": "MONTALCINELLO",
    "body": "– Castello con pieve antica (S. \nMagno) nella Comunità e circa 4 miglia a settentrione di \nChiusdino, nella Giurisdizione di Radicondoli, diocesi di \nVolterra, Compartimento di Siena. \nSiede sopra un colle, alle cui falde, fra settentrione e \nlevante scorre il torrente Quarta, e fra ostro e scirocco il \nfosso Sajo, entrambi i quali si vuotano nel torrente Feccia. \nIl Castello di Montalcinello, già detto di Montalcino, \nprobabilmente dalle piante di Leccio che rivestivano sino \ndalla sua origine cotesto colle, fu antica signoria dei \nvescovi di Volterra della famiglia di quei dinasti \nportassero alla stessa mensa parte della loro eredità avita e \ncon essa varii luoghi e porzioni di castelli del contado \nvolterrano, è un argomento, sopra il quale non sembra che \ngli storici toscani abbiano finora istituito opportune \nindagini. \nAgli Articoli CHIUSDINO e FROSINI rammentai un lodo \ndel 1134, mercé cui fu deciso che Guido, Tedice, Pepone e \nMonaco figli del Conte Ugo e della contessa Gena \ndovessero accordare a Crescenzio Pannocchieschi vescovo \ndi Volterra, ai di lui successori e vassalli un’asilo \nnecessario in tempo di guerra nel loro castello di Frosini \ncon giuramento di non molestare il suddetto vescovo nel \ndominio della metà del Castello e corte di Chiusdino, \nquando già l’altra metà era tenuta dai medesimi quattro \nfratelli. Egual promessa i Pannocchieschi dovettero fare a \ndue altri feudi del vescovo Crescenzio; cioè del Castello e \ncorte di Montalcino (Montalcinello) e del castello di \nMontieri. \nDa questo lodo pertanto si comprende, che i signori di \nFrosini e di Chiusdino, della casa prenominata, erano, a \nquel che a me sembra, consorti non solo dei conti della \nGherardesca, ma ancora feudatarii del vescovo \nCrescenzio, il quale apparteneva alla stessa famiglia \nmagnatizia, siccome lo era quel potente vescovo di \nVolterra Ildebrando Pannocchieschi che fu privilegiato da \nFederigo I e da Arrigo VI. – Vedere VOLTERRA. \nIn un documento degli 8 ottobre 1201, esistente fra le \npergamene della comunità di Volterra riunite \nnell’Arch.Dipl.Fior., trattasi di una donazione fatta da \nIldebrando Vescovo di Volterra di alcuni predj al \nmonastero di S. Galgano. Il quale atto fu rogato nel \ncastello di Montalcino della diocesi e contado di Volterra , \ncioè, in questo Montalcinello dove quei prelati avevano \ncasa. Infatti i successori del testé rammentato Ildebrando \nfacevano coniare le loro piccole monete di rame non \nsolamente in Montieri e Belforte, ma ancora in \nMontalcinello; e fu il vescovo di Volterra, Ranieri degli \nUbertini, quello che nel 1290 fece edificare la chiesa \nplebana di S. Magno in Montalcinello. \nNel 1349, allorché fu variato l’ordine del governo politico \ndi Volterra, a cagione di gravi discordie nate fra il \n\n\n\nComune e il vescovo Filippo Belforti, questi dovendo \nrecarsi a Roma, affidò la custodia dei Castelli di \nBerignone e di Montalcinello a un figlio di Ottaviano \nBelforti. Se non che nel 1356 si vide subentrare nel \ndominio del castello di Montalcinello la Repubblica di \nSiena al nuovo eletto di Volterra. Un tal vero è dimostrato \nda alcuni contratti esistenti nell’Arch.Dipl.Sanese (Kaleffo \nnero N°.182.185.186.187. e 188.) nelle Cronache, e nelle \nIstorie di Siena. \nNel primo istrumento del Kaleffo nero trattasi del \npossesso preso nel 1360 del castello, corte e distretto di \nMontalcinello, a nome del Comune di Siena, per autorità \nconcessagli dal vescovo di Volterra, qualmente in vigore \ndelle obbligazioni e concessioni fatte dai prelati della \nchiesa volterrana, egli prendeva possesso per il Comune \ndi Siena del castello e corte di Montalcinello. – Il terzo \nistrumento appella al giuramento di fedeltà e \nsottomissione fatta dagli uomini di Montalcinello alla \nRepubblica senese della loro terra, corte e distretto; dopo \ndi che i Signori XII governatori di quella Repubblica \n(quarto documento) dichiararono gli abitanti di \nMontalcinello cittadini senesi, a condizione di dover \npagare i dazj e gli altri pesi consueti a soffrirsi dagli \nabitanti della loro città; e con che quegli abitanti \ncomprassero il sale dal Comune di Siena a 20 soldi lo \nstajo, e offrissero ogn’anno alla cattedrale nel giorno di S. \nMaria Assunta un palio del valore di lire 25, oltre 4 ceri di \nuna libbra l’uno. \nNel 1365 fu pattuito fra i Signori XII governatori di Siena \nda una parte, e due rappresentanti del vescovo di Volterra \nper l’altra parte, che gli uomini di Montalcinello \navrebbero sborsato al Comune di Siena lire 250 per anno, \noltre la solita offerta del palio e dei 4 ceri; e viceversa che \nsarebbe in libera facoltà dei vescovi di Volterra di \neleggere il giudicente di Montalcinello con diritto sulle \ncause civili, miste e criminali; le quali convenzioni cinque \nanni dopo furono approvate e giurate dagli uomini di \nMontalcinello. – (ARCH.DIPL.SEN. Kaleffo nero n°214, \n217 e 218). \nStaccato Montalcinello in tal guisa dal contado e \ngiurisdizione temporale di Volterra, da quell’epoca in poi \nsi è costantemente mantenuto sotto il governo di Siena, \nanche dopo che il territorio di quella repubblica fu riunito \nalla corona Medicea di Firenze. \nSi è detto qui sopra, che i Vescovi di Volterra facevano \nconiare le loro piccole monete di rame non solamente in \nMontieri e in Belforte ma ancora in Montalcinello. Di \nqual lega, quali impronte, e di qual valore esse fossero, lo \nattestano due istrumenti del 14 agosto 1321 e 8 giugno \n1323, allorquando il vescovo Rainuccio concedè facoltà \nad alcuni coniatori e appaltatori il coniare la moneta \npiccola, ossia crosa , nei suoi castelli di Berignone o di \nMontalcinello, a condizione che ogni libbra di lega \ncontenesse mezz’oncia di argento puro; dalla qual libbra \nnel 1321 si fabbricavano si fabbricavano 55 soldi. Ma nel \n1323 fu convenuto che da una libbra dalla stessa moneta \nsi coniassero 58 soldi. Coteste monete da una parte \navevano scolpite una croce con la parola in giro Vulterra ; \ne nel rovescio mezza figura del Vescovo in abito \npontificale con le parole intorno Episcopus Rainuccius. \nLa moneta grossa d’argento, ossia la lira volterrana, \nconteneva per ogni libbra sette once di argento fine, in \n\nguisa che equivaleva a 17 soldi e denari 10 della lira \nfiorentina. – Vedere VOLTERRA. \nLa pieve di S. Magno a Montalcinello non ha chiese \nsuccursali. – Essa nel 1595 contava 314 abitanti; nel 1640 \nne aveva solamente 114; nell’anno 1745 era risalita fino a \n221, e nel 1833 noverava 496 abitanti, 59 dei quali \nentravano nella Comunità di Radicondoli, gli altri in \nquella di (ERRATA : Casole) Chiusdino.",
    "original_title": "MONTALCINELLO",
    "page": 202,
    "slug": "montalcinello",
    "byte_offset": 1263508
  },
  {
    "context": "(Mons Ilcinus, e presso alcuni Mons Lucinus) fra le valli dell’Orcia, dell’Asso e dell’Ombrone.",
    "title": "MONTALCINO",
    "body": "– Città nobile e vescovile, capoluogo di comunità, \nresidenza di un vicario regio, di un ingegnere di \ncircondario, di una cancelleria comunitativa e di un ufizio \ndi esazione del registro, nel Compartimento di Siena. \nRisiede Montalcino sopra la diseguale sommità di un \nesteso poggio, che si alza intorno a mille braccia sopra il \nlivello del mare Mediterraneo, e i di cui fianchi \nacquapendono in tre sottoposte vallate; poiché dal lato di \nponente sino a settentrione le sue acque si vuotano \nnell’Ombrone, dal lato di levante scolano nella fiumana \ndell’Asso, e da scirocco a libeccio le sue pendici fluiscono \ndirettamente nel fiu me Orcia. – Le sue mura castellane \nhanno un giro di circa miglia toscane due con 5 porte e \nuna rocca. \nGiace la città fra il grado 29° 9’ longitudine e il grado 43° \n4’ latitudine, circa 20 miglia fiorentine (quasi 23 miglia \nsanesi) a scirocco della città di Siena; 6 miglia a ostro di \nBuonconvento; 30 miglia a grecale di Grosseto; 10 miglia \n(ERRATA: a levante di Pienza) a ponente di Pienza, e 18 \nmiglia nella stessa direzione da Montepulciano. \nQuantunque molti scrittori abbiano emesse non poche \ncongetture sull’origine di questa città, la quale nei secoli \npiù vicini ai nostri figurò assai nelle istorie sanesi, ciò non \nostante ognun che non ama appoggiarsi ai romanzi dovrà \naccostarsi all’opinione del Montalcinese Luigi Santi, \nautore di una lettera storico-critica sull’origine della sua \npatria, pubblicata in Firenze nel 1822, nella quale si \ndichiara, che molti per la smania di vantare remotissima \norigine e fatti meravigliosi, hanno detto di Montalcino \ncose da fare inarcare le ciglia dallo stupore. \nÈ superfluo pertanto di ripetere qui la falsa supposizione \ndi coloro che si immaginarono essere stato il poggio di \nMontalcino quel colle dove si refugiò nell’anno 529 di \nRoma il pretore romano con gli avanzi del suo esercito, \ncombattuto da numerose orde di Galli penetrate fino nel \nterritorio di Chiusi. \nChe però il poggio e le cortine di Montalcino nei primi \nsecoli del Cristianesimo fossero abitate di gente, di case e \ndi chiese lo danno bastantemente a conoscere non solo i \ncimelii e le iscrizioni sepolcrali discoperte costà, ma ne \nfanno prova evidentissima alcune chiese battesimali nella \nprima epoca longobarda esistite nei dintorni di \nMontalcino. – Tali erano le pievi di S. Restituta in fundo \nRusciano, 3 miglia toscane a libeccio di Montalcino, la \npieve di S. Maria in Sexta, posta a egual distanza verso \nscirocco, e quella di S. Maria Matris Ecclesiae in Misulas, \nla quale vi è ragione di credere col Brunetti e con Luigi \nSanti che possa riferire alla distrutta chiesa di Matrichese, \nun miglio circa a levante di Montalcino. – Ora tutte queste \nchiese plebane trovansi rammentate nel giudicato tenuto in \n\n\n\nSiena nell’anno 715 per ordine di Liutprando re \nde’Longobardi, allorché il vescovo di quella città \nreclamava molte parrocchie del contado sanese dipendenti \nab antiquo dai vescovi di Arezzo. Fra le pievi in \nquestione, situate nel contado di Siena, è rammentata in \nquel giudicato anche la pieve di S. Andrea in Malcinis o \nin Malcino . Rapporto alla quale io leggerò col padre \nGrandi Ecclesia S. Andreae in M. Alcino , cioè in \nMontalcino, come tuttora suole scriversi, e come \nanticamente e modernamente si stampava e si stampa M. \nAlcino per indicare questa medesima città. – (GRANDI, \nPandect. Pisan. in notis). \nNon già per questo fia da concludere, che la pieve di S. \nAndrea in Malcino, o in M.Alcino, giacesse dentro il \ncastello, attualmente città di Montalcino, piuttostochè \nnelle sue vicinanze; giacché le antiche chiese matrici e \nsottomatrici, cioè le pievi, ed alcune antichissime \ncattedrali, il più delle volte solevano edificarsi all’aperta \ncampagna, alquanto lungi dall’abitato. – Vedere l’Articolo \nMARCENI, o MALCINI (S. Andrea in Malcinis) Vol. III. \npag. 52. \nDel resto, che Montalcino, al pari di Montalcinello e \nMontalceto, prendesse il titolo dalla quantità delle piante \narboree, dai lecci che un dì ricuoprivano il suo selvoso, \nora vitifero monte, e che perciò il suo nome fosse, \nsiccome sempre stato Mons Ilcinus, e non Mons Lucinus, \nlo manifestano i documenti dei secoli XIII e XIV. \nImperocché in due pergamene del 6 agosto 1296 e del 9 \nluglio 1330, appartenute ai frati Romitani di S. Agostino \ndi Montalcino, è rammentata la contrada d’Elceto, o \nIliceto presso Montalcino, quando cioè le pendici del \nmonte non erano state spogliate ancora delle sue piante \nindigene. – (ARCH. DIPL. FIOR . loc. cit.) \nComunque sia, è cosa indubitata che il territorio di \nMontalcino, compreso il monte su cui risiede la città, fu \ndonato dall’Imperatore Lodovico Pio nel primo anno del \nsuo impero al monastero di S. Antimo. Ciò apparisce dal \nprivilegio spedito da Acquisgrana li 29 dicembre 814 ad \nApollinare abate di quel cenobio, copiato da \nquell’archivio e pubblicato dallo storico Tommasi. Alla \nqual badia l’imperatore predetto concesse in piena \ngiurisdizione, fra gli altri beni, il territorio che costituisce \nquello spettante alla Comunità omonima, cioè: Ab oriente \nfluvius Axo, ab occidente fluvius Umbrone a ponente \nusque in Vado qui dicitur Ursi (sulla confluenza della \nguadosa Orcia); a meridie de Vado Urso, quod ducit sub \nmonte Lucinii (sic) usque in viam S. Anthimi; et ab \naquilone Gessae (sic) per Ponigastaldi; deinde per viae \npublicae usque ad ponentem de Umbrone cum duo \noratoria infra ipso fine posita: idest, S. Christina, et S. \nMater Ecclesia cum una curte prope ipsa S. Ecclesia cum \nipsa S. Ecclesia, cum omnia quicquid ad ipsam curtem \npertinet, et infra loca nominata, etc. – (TOMMASI, \nIstoria di Siena. Lib. IV all’anno 1212). – Vedere \nABAZIA DI S. ANTIMO. \nCiò che merita qui speciale avvertenza è di trovare tra gli \noratorii dei contorni di M. Alcino la chiesa di S. Mater \nEcclesia, cioè quella in Misulas, la quale cent’anni \ninnanzi, nel giudicato del 715, era battesimale, siccome \nnaturalmente lo indica il nomignolo rimastole di \nMatrichese. Infatti nei giudicati tenuti posteriormente \nsotto il Pontefice Leone III e l’Imperatore Lodovico II, \n\n(anno 853), sotto il Pontefice Giovanni XXI (anno 1029) e \nnella bolla di Alessandro II spedita nel 1070 a Costantino \nvescovo di Arezzo, cui vennero confermate le pievi tante \nvolte dai vescovi di Siena disputate, in quei giudizj più \nnon si trova rammentata quella di S. Mater Ecclesia in \nMisulas, sivvero tutte le altre volte è fatta menzione della \npieve di S. Andrea in M. Alcino. \nAll’oratorio poi di S. Cristina rammentato nel privilegio di \nLodovico Pio dubito che possa riferire quella chiesa di S. \nCristina in Gajo , che nel secolo XII era qualificata col \ntitolo di pieve, (di padronato della badia di S. Antimo. – \nVedere MATO (SAN). – La quale chiesa di S. Cristina \ndella diocesi sanese è nominata anche in una bolla \npontificia del 1189 spedita da Clemente III a Bono \nVescovo di Siena, rapporto a che dovrò tener parola qui \nappresso all’ARTICOLO Diocesi di Montalcino. \nEsistettero infatti fino a pochi anni indietro gli avanzi \ndella chiesa di S. Cristina in Gajo , situati a sinistra del \nfiume Ombrone presso la strada rotabile che da \nMontalcino conduce a Buonconvento, siccome restò in \npiede la chiesa di Matrichese, stata diroccata nel 1786 \nonde servirsi dei migliori materiali per meschino interesse \ndel patrimonio ecclesiastico di Montalcino. \nChe la pieve di questa città nel sec. XI non avesse più per \ntitolare S. Andrea in M. Alcino, ma che tra il sec.VIII e \nl’XI fosse stata riedificata sotto altra invocazione una \nnuova chiesa plebana, ne fornisce qualche argomento \nfavorevole un privilegio imperiale di Arrigo III, dato il 17 \nluglio del 1051 a favore di Teuzzo abate del Monastero di \nS. Antimo; allorché alla sua giurisdizione sottopose molte \nterre e chiese situate nei contadi di Chiusi, di Roselle, di \nSiena, di Arezzo, di Firenze, di Pistoja e di Pisa. Fra le \nquali chiese si nomina la pieve di S. Salvatore, cui \napparteneva la corte di S. Maria denominata Mater \nEcclesia; quella pieve cioè di S. Salvatore in Montalcino \nche il Pontefice Pio II eresse in cattedrale. Inoltre con lo \nstesso diploma Arrigo III confermò agli abati di S. Antimo \nanche la pieve di S. Giovanni, che penso essere quella \nstessa che leggesi in una bolla del Pontefice Anastasio IV \ndiretta li 20 ottobre 1153 a Guido abate del Monastero di \nS. Antimo, la quale io dubito che possa riferire all’antica \npieve di Castelnuovo dell’Abate, dedicata a S. Giovanni. – \nVedere CASTELNUOVO DELL’ABATE. \nCerto è che sino da quel tempo gli abati di S. Antimo \navevano giurisdizione spirituale e temporale in \nMontalcino, luogo ben ventilato e sano assai più \ndell’umida e cupa Valle Starzia, dove esiste la chiesa e \nMonastero di S. Antimo, circa 5 miglia distante dalla detta \ncittà. – Cotesti abati col titolo di conti palatini e di \nconsiglieri del romano impero emanavano al pari dei \nprincipi bandi, ordini e placiti in tutta la loro \ngiurisdizione; prendevano parte nelle leghe, nelle guerre e \nnelle paci con i popoli e gli strati limitrofi. – Se è vero che \ndi un o di questi abati la repubblica di Siena prendesse \nombra e volesse menomare la sua potenza temporale, non \nè però da assicurare con lo storici Giugurta Tommasi, che \nMontalcino debba ai Sanesi il primo cerchio delle sue \nmura, facendo risalire ciò all’anno 1110, sia perché \nmancano documenti sincroni e testimonianze d’istorici \nche lo asserischino; sia perché le sue mura non sono \naccennate prima del 1198 dalle più vecchie croniche di \nSiena, come quella di un anonimo esistente nell’archivio \n\n\n\ndi quella cattedrale, nelle croniche di Andrea Dei, di \nAngiolo Tura, di Neri di Donato, oltre non pochi \nistrumenti dell’Archivio Diplomatico di Siena, nei quali si \nparla delle prime guerre dei Sanesi contro i Montalcinesi. \n– Nel 1198 dice il Dei, cominciossi la guerra di \nMontalcino che fu presa nel 1202; cioè, un anno dopo che \nil Comune di Siena aveva concluso un accordo (29 marzo \ndel 1201) nella canonica di S. Miniato a Fonte – Rutoli \ncon il Comune di Firenze, rappresentato dal suo potestà \nPaganello de’Porcari e da varj cittadini. Fra le altre \ncondizioni di pace fuvvi questa: che non solo sarebbero \ntenuti per nemici dai Fiorentini gli uomini di Montalcino, \nma che i Sanesi facendo loro guerra sarebbero ajutati per \nun mese con cento cavalli e mille fanti a spese del \nComune di Firenze, obbligandosi nel tempo stesso di \naffidare a una deputazione la decisione sulla differenza \nde’confini che verteva fra il Comune di Siena e quello di \nMontalcino. – Tali a un dipresso furono le espressioni di \nScipione Ammirato, da esso lui copiate dalle scritture \npubbliche dell’Archivio delle Riformagioni di Firenze. \nQuindi lo stesso storico soggiunge: “ che tenendo i \nFiorentini la mira alla conquista di Semifonte, si fecero \npromettere a quei di Colle di non gli essere in alcun modo \nin ajuto, e dopo che ebbesi il detto castello (anno 1202) i \nterrazzani per mediazione di Alberto da Montautolo \npodestà di S. Gimignano capitolarono con Clorito de’Pilli \nconsolo de’mercanti di Firenze…E perché quei di S. \nGimignano erano stati in ajuto di Semifonte, il suddetto \npotestà per riconciliargli giurò pei Sangimignanesi alcune \npromesse al consolo fiorentino.”– (AMMIR. Istor. fior. \nLib. I.) \nA sentire gl’istorici sanesi relativamente alla guerra di \nMontalcino, e alla pace fatta nel 1201 coi Fiorentini, si \ndovrebbe credere che il Comune di Firenze si fosse \nobbligato di non impacciarsi dei fatti relativi a \nMontalcino, come il Comune di Siena non doveva \nprender parte, né dare alcun ajuto agli abitanti di \nSemifonte e di Sangimignano, comportandosi in modo \nche i Colligiani non portassero ajuto ai Semifontesi. – \n(BENVOGLIENTI, Note alla Cronica del Dei). \nPoco tempo peraltro durò cotesta piuttosto tregua che \npace fra le due repubbliche; essendochè i Sanesi nel 1207, \nad onta della pace pattuita, avevano ripreso l’arme contro \nMontepulciano e Montalcino; sicché i Fiorentini, a cui \nquelle due popolazioni erano raccomandate, andarono a \noste in su quello di Siena al castello di Montalto della \nBerardenga, che dopo sanguinosa battaglia tolsero al \nnemico e disfeciono. Quindi l’anno dopo l’oste medesimo \ntornò a dare il guasto al contado sanese infino a Rapolano \nmenandone grande preda e molti prigioni; fintantoché \nnell’anno 1210 (soggiungono i due primi storici della \nToscana) i Sanesi, non potendo più durare la guerra \nco’Fiorentini, per riavere i loro prigioni richiesero ed \nottennero pace, e così un’altra volta quetarono \nMontepulciano e Montalcino. – (R.MALESPINI, \nIstor.Fior.Cap.100 e 101. – G.VILLANI, Cronic. Lib. V. \ncap.33 e 34. – AMMIR. Istorie Fior.Lib. I.) \nNon cessò pertanto il malumore fra le parti riconciliate; e \nbene lo fecero conoscere gli avvenimenti posteriori. \nImperocché la controversia fra i Sanesi, gli uomini di \nMontalcino e l’abate di S. Antimo, che ne era, come dissi, \nil signore, fu assopita con un trattato speciale rogato in \n\nMontalcino nella canonica di S. Egidio lì 13 giugno del \n1212, ratificato dall’abate e dai suoi monaci nel chiostro \ndella badia di S. Antimo nel giorno 18 dello stesso mese, \nal tempo che in Siena esercitava l’ufizio di potestà \nmessere Guido di Ranuccio da Orvieto. \nFra le condizioni favorevoli ai Sanesi fuvvi quella di \nobbligare l’abate di S. Antimo a cedere loro la quarta parte \ndi Montalcino per indiviso. \nMa che qui si trattasse di una quarta parte di possessioni, \nnon già di giurisdizione, ossia d’impero, lo dà a conoscere \nl’articolo del contratto medesimo, col quale il sopradetto \npotestà a nome del popolo di Siena concedè a locazione \nperpetua a Leonardo di Bruno del Pero camarlingo di \nMontalcino, e per esso al Comune di essa terra, la quarta \nparte del di lei territorio coll’obbligo ai Montalcinesi di \ngiurare di essere compresi nel contado e diocesi di Siena, \ne di pagare ogn’anno a titolo di pensione per S. Maria \nd’agosto alla loro mensa vescovile 30 ceri d’una libbra \nl’uno, e lire 30 di moneta sanese al camarlingo della \nrepubblica. – (RIFOR. SANESI Kaleffo vecchio, e \ndell’Assunta. – MALEVOLTI, Stor.di Siena, P. I. Lib. 4.) \nDalle stesse capitolazioni, che vennero posteriormente \nrinnovate e giurate dalle parti negli anni 1219, e 1232, \nrisulta, che il popolo di Montalcino continuava ad essere \nraccomandato del Comune di Firenze. (MALESPINI \nIstor. Fior. Cap. 122. – G.VILLANI, Cronic. Lib. VI. \nC.13). \nNell’anno 1249, essendo caduto il partito Guelfo per \nopera degl’Imperiali, il consiglio del popolo di Siena, \ndopo rampognato il potestà per non avere rinnovato \ngl’istrumenti con l’abate di S. Antimo rapporto ai \nMontalcinesi, deliberò di operare in modo che questi \nultimi non fossero difesi dai fiorentini, e che i consoli \ndella mercanzia e i priori de’24 governatori di Siena con \ngli altri buonomini dei Terzi della città provvedessero a \ntuttociò. (loc.cit. Consiglio della Campana). \nInfatti nel 1252 l’esercito si recò da Siena a Montalcino \nper assediarla. La qual notizia giunta a Firenze, \nincontanente si recarono costà le truppe, che combatterono \ne misero in rotta i Sanesi (novembre 1252). Allora i \nvincitori innanzi di tornare a Firenze guarnirono delle loro \nmilizie la stessa terra; quindi poco stante corsero di nuovo \na danneggiare il contado di Siena, finché questa \nrepubblica fu costretta a chiedere ai primi pace: e l’ebbe \nnell’anno 1254 a condizione di rilasciare ai fiorentini la \npiena e intera tutela del paese e abitanti di Montalcino. – \n(R. MALESPINI, Istor. Fior. Cap. 152, 153, 154. – G. \nVILLANI, Cronic. Lib. VI. Cap. 52, 53, 54. – \nMALEVOLTI, Istor. di Siena P. I. Lib. V. e P. II. Lib. I.) \nSoffrivano i Sanesi di male in cuore cotesto aumento di \ndominio, che il Comune di Firenze sotto il modesto titolo \ndi accomandigia andava viemaggiormente accrescendo \nsopra i castelli e terre del contado sanese; sicché i \ngovernanti di Siena non trascuravano occasione per \ntentare di riacquistare quanto avevano perduto. \nL’occasione venne, e fu fortunata prima di tutte quella \ndell’arrivo in Siena nel 1260 di uno scelto numero di \ncavalieri tedeschi mandati da Manfredi re di Puglia a \nsostegno del partito Ghibellino in Toscana sotto il \ncomando di valente capitano, il conte Giordano. \nAppena giunto quel rinforzo, incontanente i Sanesi \nbandirono la loro oste sopra la terra di Montalcino, per la \n\n\n\ndi cui cagione erasi tante volte combattuto. \nA rinforzo dei Sanesi inviarono la loro tangente i Pisani e \ntutti i Comuni di parte Ghibellina, per modo che si \ntrovano riuniti in Siena 1800 cavalieri e un maggior \nnumero di fanti bene disciplinati. – (MALESPINI. Cap. \n165. e segg. – GIOV. VILLANI Lib. VI. Cap. 76 e segg. \ndell’Opere cit.) \nE pensando per quali modi e industria si potessero trarre a \nbattaglia i Fiorentini innanzi che passasse il tempo, \nlimitato a tre mesi, della condotta de’militari tedeschi, fu \nordito un inganno, e ritrovata la maniera di porlo ad \neffetto mediante due frati Francescani. I quali inviati a \nFirenze mostrarono ai capi della repubblica, che i Sanesi, \nmal contenti dell’autorità tirannica di Provenzano Salvani \nloro cittadino, erano disposti a voler dare la città ai \nFiorentini, quando essi avessero un regalo di 10,000 \nfiorini d’oro. \nAccordato tutto ciò, i due frati esposero alle persone \nprescelte dalla Signoria il modo di poterne venire ad \neffetto, lo che dimostrarono di difficile riescita se i \nFiorentini, sotto colore di volere spedire le loro milizie a \nsostegno di Montalcino, fossero passati dalla parte di Val \n– d’Arbia presso Siena, e che allora essi e le genti del loro \nseguito consegnerebbero alle armi fiorentine quella porta \ndella città, la quale mette sulla strada che guida ad \nArezzo. \nCome l’inganno fosse accolto per vero, come il mal \nconsiglio di bandire l’oste fiorentina per fornire \nMontalcino, e quindi come Lucchesi, Pistojesi, Volterrani, \nPratesi, Sanminiatesi, Sangimignanesi, Colligiani ed altri \npopoli di parte Guelfa, non solamente della Toscana, ma \ndi Bologna, di Orvieto e di Perugia concorressero a \ninviare alla Lega la già convenuta tangente di milizie; \ncome radunata numerosa armata, essa movesse da Firenze \nall’uscita d’agosto; e come giunta al luogo ordinato in sul \nfiume Arbia vi si ritrovassero assembrati da un 3000 \ncavalieri e più di 30,000 soldati a piedi, e quale fosse poi \nal di 4 settembre l’esito funesto e la sconfitta data a tanta \noste nei campi di Montaperto, non è da dirsi, né vi è \nerudito che nol sappia. \nIn conseguenza di quella gran giornata campale che portò \nil trionfo de’Ghibellini nella maggior parte d’Italia, i \nSanesi rivolsero subito il loro animo alla conquista di \nMontalcino. Alla qual terra, se devesi credere ai cronisti \nsanesi, in pena delle cose passate sarebbero state disfatte e \nabbattute le mura, e il paese ordinato per ville e per \nborghi. \nPer altro i documenti degli archivii pubblici di Siena ne \ninformano meglio del vero, tostochè un rogito di ser \nOrlando del fu Ottaviano, scritto in Siena li 8 settembre \ndel 1260, vale a dire 4 giorni dopo la battaglia di \nMontaperto, dice che in questo suddetto giorno comparve \nnella piazza del Campo uno scelto numero di \nMontalcinesi per esibirsi a nome della patria di accettare \ndai Sanesi quei patti che fossero stati loro imposti \ncoll’annullare le convenzioni già da essi ai Fiorentini \ngiurate. – (RIFORMAGIONI DI SIENA, Kaleffo vecchio \nN°. 342 e 629). \nÈ altresì vero che nello stesso archivio esistono varie \nprovvisioni prese nell’ottobre e novembre di detto anno, \nuna delle quali concedeva facoltà agli abitanti del contado \ndi Siena di dare il guasto al territorio di Montalcino; \n\nmentre in un’altra trattavasi dell’elezione di sei deputati \nincaricati di determinare il numero de’soldati da stare \nall’assedio di Montalcino, e d’indurre il conte Giordano, \nacciocchè a detto esercito volesse unire i cavalieri \nTedeschi. Inoltre vi si trova la proposizione fatta nel 25 \nnovembre 1260 per la distruzione di Montalcino; e \nfinalmente con altra provvisione si nominano \nde’buonomini per esaminare e riferire alla Signoria, se si \ndoveva distruggere il castello di Montalcino. La qual \nultima proposizione fu rimessa ad altro consiglio, e quindi \nannullata. – (loc.cit. Consiglio della Campana da 119 a \n142). \nCiò non ostante gl’istorici sanesi, come il Dei, e dietro lui \nil Malevolti, il Tommasi, e altri, ripeterono che la terra di \nMontalcino allora fu ridotta a villate, e per borghi e per le \nsue mura disfatte. \nChe realmente animi più pacati dettassero ai Sanesi \nconsigli meno violenti, lo danno a dividere le \ndeliberazioni posteriori; in una delle quali del 1267 fu \ndeciso, che di ciò che si conteneva negli statuti di Siena \nrelativamente ai Montalcinesi fosse sospesa l’esecuzione \nper sino al ritorno dell’esercito da Poggibonsi. \nIn questo frattempo si aprirono delle trattative, comecchè \nsenza grande effetto, fra i due Comuni; mentre nel 1287 il \nconsiglio generale di Siena deliberava, che si spendessero \nlire 2000 dei denari della repubblica per acquistare \npossessioni a favore de’fuoriusciti di Montalcino. \nAlla fine un ravvicinamento e un trattato di concordia fra i \ndue popoli lo dà a conoscere la misura presa in Siena \nnell’anno 1295 dal consiglio generale della Campana, \nquando ai 28 aprile fu approvata la relazione dei confini \ntra il distretto territoriale di Montalcino e quello di \nTorrenieri, confini stati poi minutamente descritti \nnell’esame dei testimoni fatto dai deputati dei Signori \nNove di Siena in quello stesso anno, e in diversi giorni del \nmese di aprile. (loc.cit.) \nChe i Montalcinesi al principio del secolo XIV si \nscostassero dall’amicizia dei Sanesi per riavvicinarsi ai \nFiorentini lo disse il Malevolti nella sua istoria, \nall’occasione della cacciata da Pisa e da Lucca di \nUguccione della Faggiuola, quando (inteso l’accaduto) il \nComune di M. Alcino inviò sindaci a Siena per \nconfermare i capitoli fatti altre volte con quella Signoria. \nSe non che nel 1355, quando i Sanesi si sottomisero \nall’arbitrio dell’Imperatore Carlo IV, il quale formò nuove \ncostituzioni, i Montalcinesi ricusarono di aderire ai \nSignori XII succeduti ai Nove governatori di Siena, per \nmodo che questi col pretesto dei due partiti, de’Salimbeni \nl’uno, e l’altro de’Tolomei, che tenevano in scompiglio \nMontalcino, e dove davasi asilo a molti fuoriusciti sanesi, \nfu raccolto un esercito per spedirlo a combattere la terra \nmedesima. La qual misura obbligò i Montalcinesi ad \naccordarsi e tornare all’obbedienza della Repubblica di \nSiena. Ciò resulta delle capitolazioni fatte sotto il 30 \nottobre 1361, mercé le quali i Montalcinesi furono \nriconosciuti in perpetuo cittadini sanesi, obbligandosi i \nSignori XII di non imporre loro dazj straordinarj; di \nfabbricarv i però una rocca da guardarsi dalle truppe \nsanesi, con che il Comune di Montalcino dovesse offrire \nper S. Maria di agosto il consueto tributo di cera, ecc. – \n(RIFORM. DI SIENA, Kaleffo nero N°.193, e 194). \nCiò armonizza con quanto fu scritto da Neri di Donato \n\n\n\ncontinuatore della cronica Dei, e coll’omonimo del \ncalendario del Duomo; dalle quali autorità apparisce, che \nnel 14 ottobre del 1361 fece l’ingresso solenne in \nMontalcino Lodovico de’Pii da Carpi di Modena \nconservatore di Siena, accompagnato da un corredo di 38 \nnobili, eletti dai Signori XII con 200 cavalli,nel tempo che \ncuopriva l’ufizio di capitano del popolo Gherardino \nde’Cenni. – Dappoi vi mandarono 300 balestrieri di Siena \ne molti uomini del contado, i quali vi rimasero alla \nguardia tanto che la repubblica sanese vi facesse innalzare \nil cassero. \nDue anni dopo i Signori XII avendo stabiliti negli ordini \ned i regolamenti per il buon governo e per \nl’amministrazione giuridica della terra di montalcino e \nsuo distretto, decretarono; 1°. Che il giusdicente di \nMontalcino potesse decidere tutte le cause tanto civili \nquanto criminali fino alla somma di 30 lire, riservando \nl’appello al potestà di Siena; 2°. Che fosse in facoltà di \nciascun cittadino sanese, distrettuale, o fosse anco \nforestiere, di sperimentare le sue ragioni contro i \nMontalcinesi davanti il giusdicente di Montalcino; 3°. \nChe ciascun ebreo o ebrea della città di Siena che voleva \nimprestare danari ad usura, o che teneva bottega aperta in \nMontalcino, dovesse pagare una tassa annua di lire 75; 4°. \nChe il Comune di Montalcino eleggesse per suo ufiziale, \no giudice subalterno, un cittadino di Siena, ovvero del \ncontado sanese destinato a decidere le cause sopra i danni \ndati; 5°. Che cotesti capitoli avessero vigore per lo spazio \ndi anni due prossimi futuri, per essere quindi ratificati o \nrinnovati. – (loc. cit. Kaleffo nero N°.215.) \nQuando si pubblicarono per Montalcino tali ordini \ngovernativi, era già stata edificata la rocca, di cui fu primo \noperajo Stefano di ser Mino Foresi, e secondo Domenico \ndi ser Feo Ianajolo. Il medesimo fortilizio restò terminato \nnel 1362; furono a tal uopo pagate a maestro Giovanni di \ngiunta, che lo murò, lire 5086 e soldi 6, compresa la \ncalcina. Quindi vi si mandò per primo castellano \nFrancesco Sozzini con 32 balestrieri; più tardi però la \nguarnigione fu ridotta alla metà. \nFrattanto dopo il trattato del 1361 la terra di Montalcino \nandava di bene in meglio prosperando, siccome dal \nsec.XIV fino alla metà del XVI sottotutti i rapporti \nprosperava Siena per ricchezze, per ingegni, per cospicui \nedifizj pubblici e privati. – In quanto spetta \nall’amministrazione economica Montalcino, ad imitazione \ndi Siena, fu ripartita in Terzieri, cioè, a ponente nel \nterziere di S. Salvatore; a ostro e levante nel terziere di S. \nAngelo di Castel vecchio, e verso settentrione nel terziere \ndi S. Egidio. \nVenne in seguito Montalcino meglio munito di mura \ncastellane, in guisa che nell’anno 1525 inutilmente fu \nassalita da una divisione dell’esercito papale inviato da \nClemente VII contro Siena. Fu allora che i Montalcinesi, \nuomini, donne e ragazzi, non solo con pochi soldati \nseppero respingere l’ostile assalto delle truppe papaline \nbattagliando 9 ore intorno alle mura, ma restarono morti \ndegli assalitori più di cento, e molti feriti, mentre furonvi \nsolo 4 morti e 2 feriti di dentro. \nQuanto però Montalcino fosse atta a potersi anche da \nnumerosa oste difendere, lo diede a conoscere la \ndeliberazione presa dai capitani di guerra e dai capi del \ngoverno di Siena, dopochè costà si raccolse e si rifugiò \n\nl’avanzo di quell’agonizzante repubblica; deliberazione \ncui fornì arra valevole la valorosa difesa precedentemente \nfatta all’occasione che i Montalcinesi bravamente \nsostennero (dal 27 marzo alla metà di giugno 1553) \nl’assedio delle truppe imperiali e medicee. \nDondechè questa città si rese famigerata nell’ultimo \nperiodo della repubblica sanese, specialmente dopo che \nSiena, stretta per ogni parte dalle truppe Spagnuole, \nTedesche, e da quelle del duca Cosimo I, nell’aprile del \n1555, fu costretta a capitolare per ricevere e sottomettersi \nall’esercito vincitore. – Numerosissime furono le \nemigrazioni a segno tale che fu necessario il raffrenarle \ncon bandi e con pene, non ostante che dalla capitolazione \nfossero state accordate. In quel frattempo non senza \nsorpresa si seppe che in Montalcino, mentre Siena si \narrendeva, erasi costituita una nuova repubblica \norganizzata dal maresciallo Piero Strozzi e dai capi del \npartito repubblicano nemici del duca Cosimo de’Medici. \nCotesti col nome di libertà invitavano i Sanesi a riunirsi a \nloro per opporsi con gli ultimi sforzi alla dominazione \ncesareo-ducale. \nFrattanto cotesta ombra di repubblica, rispetto al governo, \nfu modellata a somiglianza di quella di Siena. Un \nmagistrato governativo supremo composto di quattro \nsoggetti, che presero il titolo di Deputati alla difesa della \nlibertà sanese, era preseduto dal capitano del popolo, e a \nnome di questo magistrato si bandivano regolamenti, \nordini e leggi. \nOnde mantenere viva l’idea, che i Sanesi in Montalcino \navevano reso salvi i loro naturali diritti, furono coniate \nmonete di rame, di argento e di oro, nel diritto colla \nleggenda in giro che diceva Libertas, e in mezzo Resp. \nSenens. in M. Ilcino. Nel rovescio una Lupa e intorno \nEnrico secundo Auspice. L’epoca, nella quale furono \nbattute coteste monete, cioè, il quattrino, la crazia, il \npaolo , il testone, e lo zecchino d’oro , corrisponde agli \nanni 1555, 1556, 1557. Il testone però ha nel rovescio la \nsolita leggenda, ma nel diritto S. Maria Assunta con le \nparole intorno: Sub tuum praesidium confugimus. \nComandava le truppe francesi Monluc, dopo che Piero \nStrozzi, in conseguenza della rotta sofferta nei campi di \nMarciano, nella quale fu ferito, si recò con molti altri \ncapitani a Montalcino, e di là a Port’Ercole. – Peraltro \nnell’anno 1556 militavano sotto il generale Monluc due \ndei più distinti capitani italiani, Mario Sforza e Giordano \nOrsini. \nIn questo mentre don Garzia di Toledo riuniva Tedeschi e \nSpagnuoli per avviarsi sotto Montalcino e assaltarlo dalla \nparte più debole, che era quella dove la Repubblica di \nSiena 200 anni innanzi aveva fatto edificare il cassero, \nessendo nelle altre parti la città medesima per le scoscese \nripe che la circondano, e per l’industria di chi vi si era \nrifugiato, resa assai difficoltosa ad assalirsi. \nFrattanto si diede princip io all’assedio con le scaramucce, \nnelle quali quelli di dentro non riuscivano inferiori ai \nnemici di fuori; né a pericolo né a fatica si perdonava, \nonde a don Garzia di Toledo l’espugnazione di quella \ncittà, che sperava agevolmente conquistare dalla parte \nsuperiore della rocca, tornava più difficile di quello che \nprimieramente si era dato a credere, il che lo determinò a \ncondurvi altri duemila fanti toscani. – Ogni tentativo però \nfu vano ed inutile col mezzo della forza; per la qual cosa il \n\n\n\ngenerale spagnuolo si volse all’inganno, sperando di \nguadagnare con largo guiderdone un capitano calabrese, \nche serviva fra le truppe assediate, ma neppur questo \nmezzo gli riescì; che anzi don Garzia incorse in grave \npericolo di essere fatto prigione se non era reso \nconsapevole dell’agguato da una sentinella. E perché \nall’epoca della consegna di Siena data dai ministri \nspagnuoli a quelli di Cosimo I, mediante l’investitura del \n3 luglio 1557, le truppe francesi di Montalcino scorrevano \ntutto giorno fino alle porte di Siena, fu rinnovato l’obbligo \ndella tregua stata già per 5 anni (dal 1556 al 1561) \nconclusa fra l’Inghilterra e l’Imperatore da una parte, e il \nre di Francia dall’altra. Ciò prestò occasione ad alcune \ntrattative; sebbene andassero a vuoto, col Papa, che \naspirava ad acquistare lo stato sanese, o una parte almeno \nper i suoi nipoti. Riuscì per altro nel suo scopo \nl’avvedutezza del duca di Firenze, il quale con le sue \npratiche poté finalmente indurre il re Cristianissimo a \nconcludere la pace col re Cattolico, la quale fu pubblicata \nnel 1558. Uno fra gli articoli di essa pace fu questo che i \nFrancesi dovessero evacuare la Corsica, ritirarsi da \nMontalcino e dalle altre terre del dominio sanese, a \ncondizione che il duca Cosimo perdonassero a tutti i \nSanesi, ancorchè in questa guerra avessero combattuto \ndirettamente contro esso lui. Quindi è che appena dal \nministro francese furono partecipati gli ordini della sua \ncorte ai magistrati di Montalcino, questi vedendosi \nabbandonati a se stessi, e temendo il duca di Firenze, il \nquale teneva a Buonconvento un corpo di 6000 uomini, \ndopo varie discussioni fra loro progettate fu adottata \nquella di ricorrere a Cosimo, proponendo di sottomettersi \nal suo governo stabilito sino dal luglio 1557 in Siena. \nDomandarono perciò quei repubblicani facoltà di spedire i \nloro ambasciatori a Firenze, onde aprire trattative di resa \nal duca, siccome avvenne, mediante il giuramento di \nfedeltà ed obbedienza, quando ratificarono formalmente \nla cessione fatta da S. M. Cattolica alla corona di \nToscana, come risulta da pubblico istrumento, rogato li 4 \nagosto 1559, cioè due anni dopo la cessione a Cosimo I \ndello stato sanese, meno i Regi Presidj, che si riservò la \ncorona di Spagna. – (RIFORMAGIONI DI FIRENZE.)– \nVedere SIENA. \nIn conseguenza di ciò ai Sanesi refugiati in Montalcino fu \nconceduto facoltà di potere liberamente tornare alla patria, \nriavere i loro beni, ed essere ammessi alle magistrature \ndello stato, rimanendo a Montalcino la trista gloria di \nessere stata l’ultimo refugio della repubblica di Siena. \nAl nuovo sovrano i Montalcinesi ossequiosi innalzarono \nben presto una statua marmorea, che posero sotto l’atrio \ndel palazzo pretorio, scoperta da Giovanni Berti \nMontalcinese. \nDa quell’epoca in poi Montalcino fu fatta residenza di un \ncapitano, e poi di un vicario regio, che abbraccia \nattualmente nella sua giurisdizione anche il distretto della \nsoppressa potesteria di Murlo. \nChiese e Stabilimenti pii. – La cattedrale, eretta \nnell’antica pieve di S. Salvatore sul punto più eminente \ndella città, fu atterrata, e incominciata a riedificarsi di \nnuovo nel 1818 a tre navate col disegno dell’architetto \nAgostino Fantastici; e fu riaperta nel 1832. – Fra i quadri \nche esistevano nella chiesa vecchia, riposti nella nuova, \nmerita di essere rammentato uno della Concezione della \n\nVergine, dipinto nel 1588 da Francesco Vanni, che fu \nl’autore di altra pittura rappresentante S. Giovanni nel \ndeserto, creduta del Salimbeni, ed altro quadro di S. \nMichele dipinto da Alessio Casolani. \nLa chiesa battesimale di S. Egidio, seconda per ordine di \nanzianità, fu riedificata nel 1325; di essa fu per lunga \npezza rettore un vicario dell’abate di S. Antimo. Nella \ncanonica di questa chiesa nel giugno del 1212 si \nfirmarono i capitoli di una delle più antiche trattative di \npace che si conosca fra il Comune di Montalcino e l’abate \ndi S. Antimo da una parte, e la repubblica di Siena \ndall’altra. \nIn quanto all’epoca del convento e chiesa dei frati Eremiti \nAgostiniani che attualmente serve di seminario vescovile, \nsi hanno memorie sino dal 1227. La qual chiesa fu \nriedificata verso il 1380 sul disegno che tuttora conserva, \nsiccome lo dà a conoscere una bolla del 4 gennajo spedita \nin detto anno dal Pontefice Urbano VI. Con quel breve si \nconcedevano indulgenze, specialmente all’altare dedicato \nai SS. Apostoli Filippo e Jacopo per coloro che con \nelemosine avessero potuto concorrere a perfezionare la \nfabbrica della chiesa degli Eremiti Agostiniani di \nMontalcino della diocesi di Arezzo. \nAnche più confacenti a schiarire la storia ecclesiastica di \nMontalcino si prestano i quattro documenti seguenti. Il \nprimo consiste in una lettera apostolica, che Agostino da \nLanzano cappellano del Pontefice Urbano VI spedì da \nRoma nel I ottobre 1379 autorizzando il vescovo di Siena \nad assolvere dalla scomunica Mino di Paolino da \nMontalcino, già arciprete della chiesa battesimale di S. \nSalvatore di detto luogo, il quale aveva assalito e ferito \ncon spada don Giovanni abate del monastero di S. Antimo \ndella diocesi di Chiusi nel tempo che egli faceva la visita \nalla prenominata chiesa di S. Salvatore. – Questo \ndocumento giova soprattutto a illustrazione di due lettere \ndi S. Caterina da Siena, (la 65. e la 66) dirette dall’abate di \nS. Antimo, e che il P. Burlamacchi a ragione congetturò \nfosse l’abate Giovanni di Gano da Orvieto, discepolo di S. \nCaterina. Dalla quale santa egli veniva confortato a \nsostenere per l’amor di Dio i travagli e le persecuzioni \ndegli uomini. Ma più che altro reca lume una terza lettera \ndella Santa (la 201) scritta nell’ottobre 1379 dal \nmonastero di S. Antimo ai Signori Difensori e Capitano \ndel Popolo di Siena, colla quale S. Caterina pregava quei \nmagistrati a non fidarsi degli uomini iniqui che volevano \npregiudicare e mettere in sospetto l’abate di S. Antimo, \nsiccome faceva l’arciprete di Montalcino. “Egli fa ciò \n(diceva la Santa) per ricuoprire le sue iniquità; pregovi \ndunque che vi piaccia di non impacciar l’abate di S. \nAntimo, ma sovvenirlo, e ajutarlo in quello che gli \nabbisogna…..Tutto dì (scriveva la Santa) vi lagnate che i \npreti e gli altri chierici non sono corretti, ed ora trovando, \ncoloro che gli vogliono correggere, gl’impedite e vi \nlagnate.” \nNel secondo documento, dato in Montalcino li 19 \ndicembre 1393, trattasi della concessione, previa \ndomanda, fatta a favore di Fratello Angelo di Domenico \nda Montalcino dell’ordine di Sant’Agostino da don \nErcolano da Perugia abate di S. Antimo conte e \nconsigliere del Santo palazzo, collettore delle Decime \ndella Camera apostolica, e Ordinario di Montalcino . \nDomandava egli di poter essere esentato dalla soggezione \n\n\n\ndovuta al priore e ai frati Agostiniani di detta terra; la qual \ngrazia nel suddetto giorno fu a Frate Angelo accordata \ndall’abate di S. Antimo contemporaneamente al possesso \ndi alcuni beni che al detto religioso appartenevano, situati \nnel medesimo distretto di Montalcino. \nIl terzo documento del 18 ottobre 1383 indica per \narciprete della pieve di S. Salvatore di Montalcino un \nBattista, che si dichiara vicario dell’abate di S. Antimo. \nIl quarto documento del 18 aprile 1410 è una lettera \ncircolare di Frate Angelo dell’Ordine di S. Francesco di \nSiena, che ivi si qualifica deputato dalla Sede Apostolica \nalla custodia della chiesa e monastero di S. Antimo \ndiocesi di Chiusi. Nella qual lettera diretta ai rettori e \nparrochi delle chiese sottoposte al monastero predetto, \ncompresavi la pieve di Montalcino, trovasi specificata la \nsomma che i rettori e parrochi delle chiese sottoposte al \nmonastero predetto, compresavi la pieve di Montalcino, \ntrovasi specificata la somma che i rettori delle chiese \nmedesime dovevano percipere di diritti di stola \nall’occasione di morti e di funerali. – (ARCH. DIPL. \nFIOR. Carte del Convento degli Agostiniani a M. Alcino). \nCotesti frati Agostiniani all’occasione della restaurazione, \no ingrandimento della loro chiesa, ottennero un breve dato \nin Montalcino li 2 dicembre 1456 da Filippo Calandrini di \nSarzana prete Cardinale del titolo di S. Lorenzo in Lucina, \ncol quale si concedeva l’indulgenza di cento giorni a tutti \ncoloro, che in diverse festività dell’anno visiterebbero la \ncappella di S. Agostino di Montalcino, e che porgerebbero \nqualche ajuto per la conservazione della fabbrica e \nornamento di detta chiesa. Consimili indulgenze furono \nposteriormente accordate eziandio per l’altare della Beata \nVergine posto nella stessa chiesa di S. Agostino a \nMontalcino, mediante bolla del 18 maggio 1466 firmata \nda quattro cardinali. \nCon altro breve del 27 maggio 1473 il vescovo di \nMontalcino per commissione del Cardinale Filippo \nCalandrini Vescovo Portuense deputato dal Pontefice \nSisto IV assolvè dalla scomunica, nella quale erano \nincorsi, sette ufiziali della Comunità di Montalcino per \navere accoradato agli Ebrei di poter dare ad usura in detta \ncittà e nel suo distretto. – (ARCH. DIPL. FIOR. Carte \ndegli Agostiniani di Montalcino). \nI religiosi Agostiniani furono soppressi nel 1782, nella \nquale circostanza il Granduca Leopoldo I donò la loro \nchiesa e il claustro al vescovo di Montalcino per \nconvertirlo ad uso di seminario. \nFra i quadri di merito che ivi si conservano citerò quello \ndegl’Innocenti colorito da Francesco Nasini di Siena, e la \nBeata Vergine della Cintola dipinta da Pietro Sorri. \nLa vasta chiesa di S. Francesco, già de’Minori \nConventuali, con l’annesso convento attualmente abitato \ndagli Agostiniani, conta la sua origine dal sec.XIII; \navvegnachè la medesima con la canonica, cimitero e orto \nannesso fu fabbricata nel luogo dove stette la chiesa di S. \nAngelo detta di Castel Vecchio, la quale nel 1285 fu \ndonata dall’abate e monaci di S. Antimo ai frati Minori di \nS. Franceso con l’annuenza del Pontefice Onorio IV. \nQuesto tempio, stato posteriormente ampliato col disegno \ndel vecchio Paccagnini, ha sopra la porta interna una \nstatua di S. Sebastiano di terra verniciata ed una Madonna \nsedente col Bambino e due Santi ai lati scultura d’alto \nrilievo, opere entrambe fatte dal Sansovino nel 1507. – Il \n\nquadro di S. Maria della Neve è stato colorito dal senese \nSalimbeni. \nDi due tavole, dipinte negli anni 1382 e 1388 da Bortolo \ndi maestro Fredi da Siena, fu data la descrizione dal Padre \nGuglielmo della Valle nelle sue Lettere sanesi. \n(T.II.Lett.XV.) \nNon meno ricca di quadri, spettanti alla scuola senese, è la \nchiesa parrocchiale di S. Lorenzo in S. Pietro, dove si \ntrovano tele di Ventura Salimbeni eseguite fra il 1598 e il \n1604. Havvi una Sacra Famiglia che accenna la maniera \ndel Beccafu mi. \nLa devota chiesa di S. Maria del Soccorso ha la facciata \nriedificata sul disegno di Francesco Paccagnini. Vi sono \neccellenti quadri da osservare; quello della Beata Vergine \nè opera antichissima, dipintura in tavola del secolo XII. A \ncornu evangeli dell’altar maggiore vi è un Calvario lavoro \nrobusto del Cavalier Vanni; e nell’opposto lato una tavola \ndi Vincenzino da San Gimignano scolaro di Raffaello \nd’Urbino, di cui può leggersi una bella descrizione \ndell’Antologia dell’aprile 1831 fatta dal dottor Clemente \nSanti di Montalcino. \nQuantunque Santa Caterina nella lettera 56 facesse \nmenzione di alcune fanciulle da riunirsi in famiglia in un \nmonastero a Montalcino, pure il conservatorio, già \nmonastero di S. Caterina da Siena, non fu eretto prima del \n1542 da suor Camilla Lucchese. \nNella chiesa e convento della Natività di Maria \nall’Osservanza fuori di Montalcino, ora parrocchiale, \nsubentrarono ai Francescani della Riforma i Zoccolanti; ed \nè costà dove si ammira un Gesù morto creduto dal Razzi, \nossia del Sodoma, sebbene si direbbe piuttosto del Bigio. \nNel distretto della predetta parrocchia si conta fra i \npubblici oratori quello del Colle, sostituito \nall’antichissima chiesa plebana di S. Mater Ecclesia, detta \nvolgarmente di Matrichese, e l’altro oratorio di S. Pietro \nd’Asso rammentato sino al 715 nelle controversie tra i \nvescovi sanesi ed aretini. – Della chiesa di S. Croce, già \nparrocchiale e spedaletto, ora succursale, si hanno \nmemorie fino dal principio del secolo XIV, giacché una \npergamena del 29 gennajo 1326, appartenuta al convento \ndegli Agostiniani di Montalcino, ha conservato il nome di \nuno dei suoi primi spedalinghi, che appellavasi Neri del fu \nBindo, probabilmente l’autore della nobile famiglia sanese \nBindi-Sergardi, la quale è oriunda di Montalcino. \nNell’oratorio dello spedale di Montalcino esiste un quadro \nrappresentante la Beata Vergine dipinto dal Rusticone, e \nuna Pietà opera del Cavaliere Francesco Vanni, la quale \nperò ha molto sofferto. \nÈ unito a questo spedale un orfanotrofio di povere \nfanciulle cittadine sotto il titolo della Carità, le quali si \nprestano coi loro lavori a sollievo del contiguo spedale. \nDella pia casa della Misericordia, che ha dato il nome a \nuna strada di Montalcino, si trovano notizie fino allo \nspirare del secolo XIV. \nMontalcino conta pure un piccolo teatro, e una delle solite \naccademie poetico-letterarie. \nQuesta città ha fornito alle lettere e alle scienze uomini \ndistinti. Tali furono un Francesco da Montalcino, lettore \nallo studio di Siena nel diritto civile e profondo canonista. \nLa pietà della di lui moglie, donna Moranda da \nMontalcino, viene lodata al pari di quella di messere \nFrancesco suo marito in due lettere da S. Caterina da \n\n\n\nSiena (Lett.126 e 225). \nSi distinsero fra i poeti Pietro e Bernardo Lapini padre e \nfiglio; l’ultimo di essi fu anche deputato alla riforma dello \nstatuto di Montalcino, ed entrambi commentatori del \nPetrarca. – Di un Guido di Fredo da Montalcino \ngiureconsulto fu fatta onorata menzione dallo storico \nAmmirato all’anno 1343. – Pietro Menchini fu lettore allo \nstudio di Padova, il Padre Antonio Posi figurò al Concilio \ndi Trento; Giulio Mancini fu archiatro del Pontefice \nUrbano VIII; i due Donnoli, Gasparre ed Alfonso, lettori \nnell’università di Padova; Flaminio Pinelli Professore \nd’anatomia nell’università di Siena; Lorenzo Brunacci \nlettore di sacri canoni in Pisa, monsignor Cervioni teologo \ne poeta, i due Berti scultori, per tralasciare di annoverare \nmolti altri di minor fama. \n \nMOVIMENTO della popolazione della città di \nMONTALCINO a quattro epoche diverse, divisa per \nfamiglie. \n \nANNO 1640: Impuberi maschi -; femmine -; adulti \nmaschi -, femmine -; coniugati dei due sessi -; \necclesiastici dei due sessi -; numero delle famiglie 478; \ntotale della popolazione 3566. \nANNO 1745: Impuberi maschi 450; femmine 419; adulti \nmaschi 511, femmine 539; coniugati dei due sessi 806; \necclesiastici dei due sessi 109; numero delle famiglie 585; \ntotale della popolazione 2834. \nANNO 1833: Impuberi maschi 633; femmine 530; adulti \nmaschi 477, femmine 600; coniugati dei due sessi 1346; \necclesiastici dei due sessi 191; numero delle famiglie 721; \ntotale della popolazione 3681. \nANNO 1839: Impuberi maschi 665; femmine 546; adulti \nmaschi 511, femmine 630; coniugati dei due sessi 1370; \necclesiastici dei due sessi 138; numero delle famiglie 757; \ntotale della popolazione 3819. \n \nDIOCESI DI MONTALCINO. – La terra, ora città di \nMontalcino con quasi tutti i popoli della sua comunità, \ndall’epoca longobarda fino al 1462 fu compresa nella \ndiocesi ecclesiastica di Arezzo, comecchè agli abati di S. \nAntimo sino dal secolo XI i Pontefici avessero concesso \nuna quasi giurisdizione vescovile sopra le chiese di \nMontalcino. Infatti la sua pieve di S. Salvatore venne \nqualificata dal Pontefice Pio II fra quelle di Niuna \nDiocesi, quando con breve del 13 agosto 1462 innalzò la \nmedesima insieme a quella di Corsignano, ossia di Pienza, \nall’onore di cattedrale, e che destinò un solo vescovo a \npresedere alle due chiese, dichiarandolo, non suffraganeo \ndi alcun arcivescovo, ma immediatamente dipendente \ndalla Santa Sede. \nTutti i documenti trovansi fra loro concordi fino all’epoca \npredetta nel qualificare la chiesa ed i popoli di Montalcino \ndella Diocesi di Arezzo, e non mai di quella di Chiusi, \nsiccome per equivoco fu stampato nel Diario Senese che \nva sotto nome di Girolamo Gigli (Parte II pag.696). Se \nnon che farebbe eccezione a questo vero una bolla di \nClemente III diretta li 20 aprile del 1189 a Bono Vescovo \ndi Siena, e pubblicata nello stesso Diario dal padre \nBurlamacchi, poi ristampata da Giovanni Antonio Pecci \nnella sua Serie dei Vescovi ed Arcivescovi di Siena . \nLa provenienza però di quel privilegio, il cui autografo \n\ninvece di trovarsi fra le bolle del Vaticano, o nell’archivio \narcivescovile di Siena, spettava allo scrigno di un \navvocato; il leggervi la conferma al Vescovo di Siena di \npievi che non appartennero mai alla sua diocesi; \nl’intendere da quella bolla, che ciò si faceva ad imitazione \nde’pontefici Celestino, Eugenio, Anastasio, Adriano, e \nAlessandro, antecessori immediati di Clemente III, senza \ntrovarne conferma nei bollarj romani, né in alcun altra \nraccolta; il trovare altronde nelle bolle dei pontefici \nsuccessori di Clemente III rammentato il piviere di \nMontalcino costantemente nella diocesi di Arezzo sino al \npontificato di Pio II; questa ed altre avvertenze, che qui si \ntralasciano, mi fanno inclinare a dubitare sull’autenticità \ndi quella bolla concistoriale. – Dissi poco sopra la pieve di \nMontalcino della Diocesi di Arezzo fino al 1462, per \nquanto nella bolla del 13 agosto di quell’anno relativa \nall’erezione in cattedrali delle chiese plebane di S. \nSalvatore in Montalcino e dell’altra di S. Giovanni a \nCorsignano, la prima di esse da molti secoli innanzi fu dai \npontefici concessa e confermata agli abati di S. Antimo, in \nguisa che questi esercitavano sopra quel popolo un \ndominio tale da doverla contare fra le pievi \nimmediatamente soggette alla Sede Apostolica. \nDal 1462 al 1528 un solo vescovo presedè a tutte due le \ndiocesi e chiese cattedrali; sino a che nel 1528 il vescovo \nGirolamo II di casa Piccolomini ottenne dal Pontefice \nClemente VII la separazione temporaria dell’una dall’altra \ncattedra. Nella qual occasione lo stesso Papa investì il \nvescovo di Montalcino con il titolo di abate de’beni \nsuperstiti della badia di S. Antimo insieme con le ville \nstate della giurisdizione di quegli abati. \nUn altro Pontefice poi, Clemente VIII, mosso dalle preci \ndel popolo di Montalcino, con breve de’23 maggio 1594 \nconfermò a questa diocesi le parrocchie assegnate da Pio \nII; e nel 1600 separò affatto le due cattedre, per conferire \nquesta di Montalcino al Vescovo Cammillo Borghesi \nnobile sanese. Alla stessa diocesi furono allora assegnate, \no confermate, le seguenti 22 parrocchie, staccate nel 1462 \nda tre antiche diocesi limitrofe, cioè: \n \n\n5 Dalla Diocesi di Grosseto \nLe Parrocchie: \ndi Camigliano \ndi Porrona, e Castiglioncello Bandini \ndi Cinigiano \ndi Argiano \ndi Poggio alle Mura \n \n\n6 Dalla Diocesi di Chiusi \nLe Parrocchie: \ndi S. Angelo in Colle \nde’SS. Niccolò e Lucia a Castel del Piano \ndi Castelnuovo dell’Abate \ndi Seggiano \ndi Ripa \n \n\n11 Dalla Diocesi di Arezzo \nLe Parrocchie: \ndi S. Salvatore in Montalcino \ndi S. Egidio in Montalcino \ndi S. Lorenzo in Montalcino \ndi S. Croce a Matrichese \n\n\n\ndi Torrenieri \ndi Villa a Tolli \ndi S. Restituta \ndi S. Barnaba di Collodi \ndi S. Giacomo di Grassina \ndi S. Lucia di Montalcino \ndi S. Margherita di Montalcino \n \nN. B. Le ultime quattro parrocchie furono soppresse \nnell’anno 1786 , ed eretta in parrocchia la chiesa di S. \nMaria all’Osservanza. \nIn seguito il Pontefice Clemente XIV con bolla del 15 \ngiugno 1772 assegnò alla diocesi di M. Alcino altre 14 \nparrocchie.\n\n6 Dalla Diocesi di Chiusi \nLe Parrocchie:  \ndi S. Niccolò d’Arcidosso \ndi S. Leonardo d’Arcidosso \ndi S. Andrea presso Arcidosso \ndi Monte Laterone  \ndi Monticello \ndi S. Leonardo di Castel del Piano \n \n8 Dalla Diocesi di Pienza \nLe Parrocchie \nde’SS. Quirico e Giulitta a San Quirico \ndi S. Maria a San Quirico \ndi Rocca d’Orcia \ndi Castiglion d’Orcia \ndi Vignone \ndi Campiglia d’Orcia \ndel Vivo \ndi Monte Giovi \n \nFinalmente nel 1789, con breve di pio VI del dì 5 luglio, \nfu staccata dalla diocesi di Pienza e data a questa di \nMontalcino la Pieve a Salti. \nNello stato attuale la diocesi medesima conta ventotto \nchiese battesimali, e sei cure succursali residenziali. \nHa due collegiate, cioè, la cattedrale e la chiesa plebana \ndella terra di San Quirico. \nIl capitolo della chiesa maggiore è composto di quattro \ndignità, l’arcidiacono, l’arciprete, il preposto e il \nprimicerio con altri 9 canonici, 4 onorarj, e due \ncappellani. \nOltre i due conventi di religiosi in Montalcino, se ne \ncontano due altri di frati Cappuccini dentro il circondario \ndella diocesi, uno dei quali trovasi fuori della terra di San \nQuirico, l’altro fra Castel del Piano e Arcidosso. – È \nabitato da donne il conservatorio di S. Caterina, già di \nreligiose dell’ordine di S. Domenico. D’un altro \nmonastero di monache esistito in Montalcino sotto il titolo \ndi S. Simone, soppresso nel sec.XV, ha riscontrato \ndocumenti nell’archivio della stessa città, l’erudito mio \namico Luigi Santi. \nMolto irregolari sono i confini territoriali di questa \ndiocesi; avvegnachè dal lato di scirocco essi arrivano fino \nal torrente Formone e ai Bagni di S. Filippo, dove si \ntoccano con quelli della diocesi di Chiusi. Di costà \nsalendo pel Zoccolino sino alla sommità del Mont’Amiata \n\nle due diocesi s’innoltrano per quella criniera verso il \nPoggio Pinzi, dove sottentra l’altra Città della Pieve, (già \ndi Chiusi) con la quale questa nostra percorre la pendice \nmeridionale del monte fra S. Fiora e Arcidosso; indi \nprogredendo nella stessa direzione risalgono entrambe di \nconserva sul Monte Labro, che è il punto più lontano, \nquasi 20 miglia toscane a ostro di Montalcino. \nDalla parte opposta questa diocesi non arriva ad \nabbracciare il territorio comunitativo della stessa città; \nessendo che le parrocchie di Castiglion del Bosco, e della \nBadia Ardenga, per quanto situate alla sinistra del fiume \nOmbrone, e appena 5 in 6 miglia toscane a maestrale di \nMontalcino, spettano alla diocesi di Siena; mentre dalla \nparte di ostro il fiume Orcia separa questa dalla diocesi di \nGrosseto. \nFra i ventitrè vescovi che hanno seduto nella cattedra di \nMontalcino meritano di essere rammentati Monsignor \nAgostino Patrizi; il Papa Pio III, tre Piccolomini, Antonio \nBichi poi Cardinale, un Mario Coscia, o Cosci, un \nAlessandro Sergardi, e un Fabio Vecchi, al quale si deve \nl’ingrandimento dell’episcopio, e il palazzo campestre di \nCastelnuovo dell’Abate, destinato ai vescovi in tempo di \nvilleggiatura. Inoltre Monsignor Giuseppe Maria \nBorgognini e Monsignor Ciani furono dotti canonisti; ma \nGiuseppe Pecci nobile sanese, morto al principio di questo \nsecolo, ha lasciato tale memoria di sé, che è tuttora in \nbenedizione presso i Montalcinesi. \nCOMUNITA’DI MONTALCINO. – Il territorio \ncomunitativo di Montalcino è di figura talmente regolare \nche si accosta alla quadrata; e poche altre comunità in \nToscana hanno limiti più naturali e meglio determinati di \nquesta. – La sua superficie abbraccia 67089 quadrati \nagrarii, dei quali 2685 nell’anno 1833 erano occupati da \ncorsi d’acqua e da strade. In quell’anno vi si trovavano \n6548 abitanti a ragione di circa 84 individui per ogni \nmiglio quadrato di suolo imponibile. \nConfina con sette Comunità. Dal lato di settentrione \nrasenta il territorio di quelle di Buonconvento e di S. \nGiovanni d’Asso, a partire verso maestro dalla confluenza \ndel torrente Crevoli nel fiume Ombrone, e di là andando \ncontr’acqua lungo questo fiume da ponente a levante fino \na che entra in un confluente sinistro, il torrente Serlate; \nmercé del quale, oltrepassata la strada Regia romana, \ntrova la comunità di S. Giovanni d’Asso. Con questa la \nnostra di Montalcino fronteggia, da primo mediante il \nborro di Laugnano, quindi lungo il Serlate, onde \nincamminarsi incontro alla strada traversa che da \nMontalcino passa per Torrenieri e di là a S. Giovanni \nd’Asso. Presso a questa vi entra nella fiu mana dell’Asso \nche per corto cammino rimonta, ma poi lascia a sinistra \nper dirigersi verso levante nel borro Lima, percorrendolo \nfino al fosso Borgasso . – Costà sottentra a confine la \nComunità di San Quirico, con la quale l’altra di \nMontalcino fronteggia dal lato di settentrione mediante il \nfosso prenominato, e poi per quelli de’Scannelli e di \nCapidoglia. Quivi voltando fronte a levante passa davanti \nalla villa di Celamonti, e attraversata la strada Regia \nromana entra nel borro detto del Confine, col quale ritorna \nnella fiumana dell’Asso, nella quale percorre per il tragitto \ndi circa un miglio fino a che trova un suo influente \nsinistro, il torrente Ommiaja . \nA questo sbocco cessa la Comunità di San Quirico e viene \n\n\n\ndi fronte a levante quella di Castiglion d’Orcia, con la \nquale l’altra confina lungo l’Asso fino allo sbocco in esso \ndell’Ente. Là voltando faccia da levante a ostro sottentra \nda questo lato la Comunità di Cinigiano, con la quale il \nterritorio di Montalcino fronteggia, da primo mediante \nl’Asso per breve cammino, quindi per mezzo del fiume \nOrcia in cui l’Asso influisce, correndo fino dove l’Orcia si \nperde nell’Ombrone che viene dalla parte di ponente. Da \nquest’ultimo lato la Comunità di Montalcino ha di fronte \nla Comunità di Campagnatico mediante il corso \ndell’Ombrone medesimo che rimontano fino alla \nconfluenza del fiume Merse, al quale punto sottentra a \nconfine la Comunità di Murlo. Con questa il territorio \ncomunitativo di Montalcino cammina di conserva \ndirimpetto a ponente maestro mediante il corso retrogrado \ndell’Ombrone fino allo sbocco in esso del torrente \nCrevoli, dove ritrova la comunità di Buonconvento. \nFra i luoghi interni, che costituiscono le varie sezioni del \nterritorio, meritano di essere rammentati i seguenti. Dal \nlato di maestrale e settentrione di Montalcino, le ville \ndell’Abbadia Ardenga, di Castel Giocondo, di Castiglion \ndel Bosco, di Casale, del Romitorio di Montosoli , e di \nCollodi; a grecale di Montalcino, la villa di Altesi, il \nborgo di Torrenieri, e i cosiddetti Giardini; fra levante e \nscirocco, il Colle di Matrichese, il Greppo, la Croce, e \nl’Abbadia di S. Antimo con il superiore Castel nuovo \ndell’Abate; a ostro la villa Tolli, e quella di S. Restituta, il \nCastello di S. Angelo in Colle, le ville di Sesto, e di \nArgiano; e a libeccio della città, il Poggio alle Mura , \nCamilliano, Quercecchio, e Tavernelle. \nFra le strade rotabili che attraversano questo territorio si \ncontano la Regia postale romana, la quale per il tragitto di \ncirca 3 miglia rasenta il confine settentrionale della \ncomunità; la strada regia provinciale, detta la Traversa \ndella Val di Chiana, la quale staccasi dalla Regia \ngrossetana ai Cannicci, passa per Montalcino, Torrenieri e \nS. Giovanni d’Asso, e di là sale i poggi per varcare la Val \ndi Chiana. – Spettava alla classe delle provinciali, sebbene \nnon rotabile, la via che da Montalcino passa il poggio di \nCastel nuovo dell’Abate, guadando l’Orcia si unisce alla \nprovinciale del Monte Amiata. – Fra le comunitative \nrotabili si conta quella che guida da Monticello sulla \nRegia Romana presso Buonconvento e l’altra che va a S. \nAngelo in Colle circa 6 miglia a ostro del capoluogo, oltre \nqualche altro tronco di via di minore tragitto. \nNessuna montuosità del territorio di Montalcino è più \nelevata di quella, sulla sinuosa cima della quale siede la \ncittà, e la cui elevazione fu determinata dall’astronomo P. \nInghirami, presa dalla sommità del campanile della nuova \ncattedrale, che trovò 1014 braccia fiorentine sopra il \nlivello del mare Mediterraneo. \nPochi fossi, o rivi scendono in varia direzione dal poggio \ndi Montalcino e dai suoi contrafforti; tali sono dal lato di \nmaestro il torrente Suga; dalla parte di scirocco i fossi \nRigo, e Ributoli, e dal lato di ostro e di libeccio i borri \nde’Molini, Spagnola, Camilliano e Bagnolo . – Non per \nquesto è da dire che il territorio di Montalcino scarseggi \nd’acque, tostochè esso trovasi contornato da due fiumi, \nl’Ombrone e l’Orcia, e dalla fiumana dell’Asso, in guisa \nche la Comunità di Montalcino, quasi direi, trovasi a \nguisa d’isola in mezzo al continente della Toscana \nmeridionale. \n\nPiù difficile mi riescirà di esprimere in poche parole la \nsingolare struttura fisica di questo territorio per il \npassaggio e varietà delle rocce che rivestono la parte \nvisibile del di lei suolo. \nImperocché dal lato che guarda settentrione, fra \nl’Ombrone e l’Asso, la maggior parte del terreno che \nricuopre quelle pendici consiste in un tufo brecciato e in \nuna marna argillosa (mattajone) nota costà col nome di \nCreta. Se poi si guarda la struttura superiore e centrale del \npoggio di Montalcino, e delle sue diramazioni fra ponente \ne maestrale, ivi comparisce a nudo la roccia calcarea \ncompatta stratiforme, attraversata in varia direzione da \nlarghe vene, o filoni di spato calcare cristallino \ncandidissimo, mentre la base dei poggi medesimi è \nricoperta dal tufo e dalla creta senese, non che da minute \nbrecciuole conchigliari. All’incontro nei poggi che \ndiramansi verso la faccia orientale e meridionale di \nMontalcino, e specialmente da quelli che piegano da \nlevante a ponente, la loro ossatura apparente cambia \naffatto dalla testé accennata, poiché costà sparisce la \ncalcarea compatta, e solo si affaccia l’arenaria micacea \n(macigno) in grandi strati coperti da ciottoli della stessa \nspecie, sparsi e confusi con altri di una roccia composta di \npiccoli ciottoli di vario colore e suscettibile di prendere \npulimento in guisa da figurare una specie di granitello, \ncomecchè vi si trovi internamente qualche piccola \ncavernosità. \nCotesta pietra, che Giorgio Santi nei suoi Viaggi chiamò \nCicerchina , fu qualificata da esso lui per una breccia \ncomposta di minuti cogoletti or di quarzo, or di calcedonio \nper lo più di diaspro, e di rari calcarj riuniti da cemento \ncomunemente siliceo, talvolta calcareo, con tracce copiose \ndi ferro idrato e ossidato in rosso. \nQuesta sorta speciale di pudinga viene frequentemente \nimpiegata in Montalcino per selciato delle strade della \ncittà, e per materiale delle fabbriche in concorrenza con la \ncalcarea silicea compatta. Della quale ultima pietra \nnell’estate del 1830 trovammo aperta una grandiosa cava \npresso i fondamenti della nuova cattedrale, vale a dire \nnella parte più elevata del poggio di Montalcino. \nL’esercizio dell’arte agraria nel montuoso e sassoso \nterritorio di questa comunità è laborioso pel villico, \ndispendioso pel possidente, ma l’uno e l’altro restano in \nqualche modo ricompensati dalla salubrità dell’aria che \ncostà in estate si respira in mezzo a una valle non da per \ntutto egualmente salubre. Le laboriose fatiche del villico, e \nle spese dal proprietario fatte sul pietroso terreno di \nMontalcino sogliono essere retribuite, quando le stagioni \nnon lo impediscono, dall’abbondanza e squisitezza dei \nfrutti che cotesto suolo produce, dalla quantità dell’olio, \ndal numero crescente dei gelsi, e soprattutto da quel \ngraziosetto , quel sì divino Moscadelletto di Montalcino , \nche il Redi destinò alla delizia delle dame. \nLa parte superiore del monte, i suoi fianchi e piagge che \nscendono verso maestro e grecale per le vie dirette a \nTorrenieri e a Buonconvento, fra i massi della roccia \ncalcareo silicea sorgono grandiosi ulivi, interrotti da filari \ndi viti e da piante di meli, peri, susini, ciliegi, e altri frutti \nsino a piè del monte, dove sottentra un bel bosco formato \nda grosse piante di quercie. La qual foresta, che continua \nun miglio e mezzo d i cammino, vi accompagna presso allo \nsbocco della strada provinciale nella Regia romana. Lungo \n\n\n\nquest’ultima presentasi una coltura più regolare, \nconsistente in seminagioni diverse, per lo più di cereali e \ndi leguminacee, disposte in campi coronati da una \nsimmetrica piantagione di pioppi maritati a viti, o da \nestesi filari di gelsi e di altri alberi da frutto. \nSe poi si discende dal Montalcino nella direzione di ostro-\nscirocco, i poggi che fiancheggiano da quel lato il vallone \npercorso dal torrente Ribusoli sono coperti da una estesa \nforesta di lecci, da quella pianta cioè che diede il nome \nalla porzione più elevata di questa comunità. \nPiù silvestre di tutti, e più spogliata di piante domestiche \nsi mostra la porzione dei colli che stendonsi verso la \nconfluenza dell’Orcia nell’Ombrone, se pure non si \nvogliano eccettuare i contorni di S. Angelo in Colle resi \nfruttiferi per la nuova cultura in quella parte del territorio \nintrodotta dal maggior possidente di detta parrocchia. – \nVedere ANGELO (S.) IN COLLE. \nPoche industrie manifatturiere, oltre quelle necessarie agli \nusi giornalieri della vita, si praticano in Montalcino, dove \nperaltro si contano molte tessitrici di panno canapino, due \npiccole fabbriche di conce di pelli, arte che nei tempi \nandati prosperava. Vi sono 5 in 6 fabbriche di cappelli di \nfeltro, tre fornaci di terraglie, tre tratture di seta, una \ncereria e una tintoria. \nVi si tiene nel primo giorno del mese un languido mercato \ndi vettovaglie, che nell’inverno è settimanale, nel \nmercoledì, per la concorrenza del bestiame porcino. \nLe fiere annuali sono tre; la prima nel 10 di giugno, ed è \nla maggiore per il concorso del bestiame vaccino, e del \ncavallino reduce dalle Maremma; la seconda cade nel 26 \nluglio, e la terza nel 18 settembre. \nLa Comunità mantiene un medico e due chirurgi con \nl’obbligo di prestar servizio all’ospedale. – In S. Angelo \nin Colle il medico chirurgo è mantenuto dal nobile di \nChiaja possidente maggiore e benemerito di quella \ncontrada. \nIn quanto alla istruzione letteraria, per le scuole inferiori \nvi sono i maestri della Comunità, e per le classi superiori \nsenza aggravio suppliscono i professori del seminario, \ndove hanno accesso chierici e secolari. – Le fanciulle \nricevono un istruzione nel conservatorio di S. Caterina. \nRisiede in Montalcino un vicario Regio di 3.a classe, alla \ncui giurisdizione dalla legge del 2 agosto 1838 fu \naggregato il circondario della soppressa potesteria di \nMurlo, sottoposto però nelle materie di polizia al \ngovernatore di Siena. – Trovasi in Montalcino un \ningegnere di Circondario e un esattore del Registro. – la \nconservazione dell’Ipoteche ed il Tribunale di prima \nistanza sono in Siena. \n \nQUADRO della Popolazione della Comunità di \nMONTALCINO a quattro epoche diverse. \n \n- nome del luogo: Abbadia Ardenga, titolo della chiesa: S. \nAndrea (Rettoria), diocesi cui appartiene: Siena, \npopolazione anno 1640 n° -, popolazione anno 1745 n° \n76, popolazione anno 1833 n° 106, popolazione anno \n1839 n° 128 \n- nome del luogo: Argiano, titolo della chiesa: S. \nPancrazio (Pieve), diocesi cui appartiene: Mont’Alcino \n(già di Arezzo), popolazione anno 1640 n° 140, \npopolazione anno 1745 n° 82, popolazione anno 1833 n° \n\n140, popolazione anno 1839 n° 190 \n- nome del luogo: Camilliano, titolo della chiesa: SS. \nBiagio e Donato (Pieve), diocesi cui appartiene: \nMontalcino (già di Arezzo), popolazione anno 1640 n° \n469, popolazione anno 1745 n° 238, popolazione anno \n1833 n° 297, popolazione anno 1839 n° 281 \n- nome del luogo: Castelnuovo dell’Abate, titolo della \nchiesa: SS. Jacopo e Filippo (Pieve), diocesi cui \nappartiene: Montalcino (già di Chiusi), popolazione anno \n1640 n° 429, popolazione anno 1745 n° 285, popolazione \nanno 1833 n° 531, popolazione anno 1839 n° 522 \n- nome del luogo: Castiglion del Bosco, titolo della chiesa: \nS. Michele (Pieve), diocesi cui appartiene: Siena, \npopolazione anno 1640 n° -, popolazione anno 1745 n° \n124, popolazione anno 1833 n° 179, popolazione anno \n1839 n° 175 \n- nome del luogo: S. Angelo in Colle, titolo della chiesa: \nS. Michele (Pieve), diocesi cui appartiene: Montalcino \n(già di Chiusi), popolazione anno 1640 n° -, popolazione \nanno 1745 n° 316, popolazione anno 1833 n° 576, \npopolazione anno 1839 n° 627 \n- nome del luogo: MONTALCINO città e sue pendici, \ntitolo della chiesa: S. Salvatore (Cattedrale), diocesi cui \nappartiene: Montalcino (già di Arezzo), popolazione anno \n1640 n° 3566 (con S. Egidio, S. Lorenzo, S. Margherita e \nS. Maria dell’Osservanza), popolazione anno 1745 n° 490, \npopolazione anno 1833 n° 756, popolazione anno 1839 n° \n- nome del luogo: MONTALCINO città e sue pendici, \ntitolo della chiesa: S. Egidio (Pieve), diocesi cui \nappartiene: Montalcino (già di Arezzo), popolazione anno \n1640 n° 3566 (con S. Salvatore, S. Lorenzo, S. Margherita \ne S. Maria dell’Osservanza), popolazione anno 1745 n° \n798, popolazione anno 1833 n° 966, popolazione anno \n1839 n° 1005 \n- nome del luogo: MONTALCINO città e sue pendici, \ntitolo della chiesa: S. Lorenzo (Cura), diocesi cui \nappartiene: Montalcino (già di Arezzo), popolazione anno \n1640 n° 3566 (con S. Egidio, S. Salvatore, S. Margherita e \nS. Maria dell’Osservanza), popolazione anno 1745 n° 958, \npopolazione anno 1833 n° 1349, popolazione anno 1839 \nn° 1335 \n- nome del luogo: MONTALCINO città e sue pendici, \ntitolo della chiesa: S. Margherita (Cura), diocesi cui \nappartiene: Montalcino (già di Arezzo), popolazione anno \n1640 n° 3566 (con S. Egidio, S. Salvatore, S. Lorenzo e S. \nMaria dell’Osservanza), popolazione anno 1745 n° 256, \npopolazione anno 1833 n°-, popolazione anno 1839 n° - \n- nome del luogo: MONTALCINO città e sue pendici, \ntitolo della chiesa: S. Maria dell’Osservanza (Cura), \ndiocesi cui appartiene: Montalcino (già di Arezzo), \npopolazione anno 1640 n° 3566 (con S. Egidio, S. \nSalvatore, S. Lorenzo e S. Margherita), popolazione anno \n1745 n° -, popolazione anno 1833 n° 610, popolazione \nanno 1839 n° 642 \n- nome del luogo: Poggio alle Mura, titolo della chiesa: S. \nSigismondo (Pieve), diocesi cui appartiene: Montalcino \n(già di Arezzo), popolazione anno 1640 n° 175, \npopolazione anno 1745 n° 111, popolazione anno 1833 n° \n143, popolazione anno 1839 n° 131 \n- nome del luogo: S. Restituta, titolo della chiesa: S. \nRestituta (Pieve), diocesi cui appartiene: Montalcino (già \n\n\n\ndi Arezzo), popolazione anno 1640 n° -, popolazione \nanno 1745 n° 141, popolazione anno 1833 n° 280, \npopolazione anno 1839 n° 275 \n- nome del luogo: Torrenieri, titolo della chiesa: S. Maria \nMaddalena (Pieve), diocesi cui appartiene: Montalcino \n(già di Arezzo), popolazione anno 1640 n° 281, \npopolazione anno 1745 n° 322, popolazione anno 1833 n° \n393, popolazione anno 1839 n° 455 \n- nome del luogo: Villa a Tolli, titolo della chiesa: S. \nLucia (Cura), diocesi cui appartiene: Montalcino (già di \nArezzo), popolazione anno 1640 n° -, popolazione anno \n1745 n° 232, popolazione anno 1833 n° 123, popolazione \nanno 1839 n° 110 \n \n- Totale abitanti anno 1640 n° 5060 \n- Totale abitanti anno 1745 n° 4529 \n \nFrazioni di popolazioni provenienti da parrocchie situate \nnelle Comunità limitrofe \n \n- nome del luogo: Pari, Comunità donde deriva: \nCampagnatico, abitanti anno 1833 n° 36, abitanti anno \n1839 n° 30 \n- nome del luogo: Pieve a Salti, Comunità donde deriva: \nSan Giovanni d’Asso, abitanti anno 1833 n° 8, abitanti \nanno 1839 n° 9 \n- nome del luogo: San Giusto, Comunità donde deriva: \nMurlo, abitanti anno 1833 n° 17, abitanti anno 1839 n° \n- nome del luogo: San Quirico, Comunità donde deriva: \nSan Quirico, abitanti anno 1833 n° 38, abitanti anno 1839 \nn° 30 \n \n- Totale abitanti anno 1833 n° 6548 \n- Totale abitanti anno 1839 n° 6803",
    "original_title": "MONTALCINO",
    "page": 203,
    "slug": "montalcino",
    "byte_offset": 1270216
  },
  {
    "context": "nella Valle del Serchio.",
    "title": "MONTALE DI BARGA",
    "body": "– A \nmolti luoghi in Toscana è dato il nome di Montale, \nindicanti per lo più colline che servono di scala ai monti \npiù elevati. Tale sembra esser fra gli altri questo di Barga; \nil quale trovasi nel distretto parrocchiale di S. Giusto al \nTiglio, Comunità Giurisdizione e circa un miglio a \nscirocco di Barga, Diocesi di Pisa, già di Lucca, \nCompartimento pisano. – Imperocché questo Montale \nrisiede sulla pendice orientale di un poggio che forma uno \ndei contrafforti al monte di Barga. – Vedere TIGLIO.",
    "original_title": "MONTALE DI BARGA",
    "page": 214,
    "slug": "montale-di-barga",
    "byte_offset": 1340741
  },
  {
    "context": "in Val di Magra.",
    "title": "MONTALE DI CALICE",
    "body": "– Villata nella \nparrocchia di Veppo, Comunità Giurisdizione e circa 3 \nmiglia a maestro di Calice, Diocesi di Pontremoli, già di \nLuni Sarzana, Compartimento di Pisa. \nÈ posto sul fianco di un poggio che propagasi verso ostro \ndal monte Corneviglia, sulla parte destra della fiumana di \nVara presso i confini degli ex feudi Malaspina ora del \nDuca di Modena. – Vedere CALICE.",
    "original_title": "MONTALE DI CALICE",
    "page": 214,
    "slug": "montale-di-calice",
    "byte_offset": 1341308
  },
  {
    "context": "nel Val d’Arno casentinese.",
    "title": "MONTALE DEL CASENTINO",
    "body": "– Luogo compreso nel popolo, Comunità e \nGiurisdizione di Castel S. Niccolò, Diocesi di Fiesole, \n\nCompartimento di Arezzo. \nRammenta questo Montale un’istrumento dei \nCamaldolensi di S. Michele in Borgo di Pisa, rogato nel \n20 febbrajo 1263 nella chiesa di S. Maria a Remole, col \nquale un abitante del popolo di S. Silvestro a Cojano dona \nalla chiesa di S. Maria di Pietrafitta, situata presso il \ncastello di Pomponi nel Casentino (ora Castel S. Niccolò), \nla metà di un pezzo di terra posto in luogo detto a \nMontale. – ARCH. DIPL. FIOR. loc. cit.)",
    "original_title": "MONTALE DEL CASENTINO",
    "page": 214,
    "slug": "montale-del-casentino",
    "byte_offset": 1341733
  },
  {
    "context": "nella Valle del Santerno.",
    "title": "MONTALE DI FIRENZUOLA",
    "body": "– Casale volgarmente appellato Castro, siccome lo \ndichiara il doppio nomignolo che porta la sua chiesa \nparrocchiale di S. Jacopo a Castro, altrimenti detta al \nMontale, nel piviere di Rio Cornacchiajo, Comunità \nGiurisdizione e circa 4 miglia toscane a ponente di \nFirenzuola, Diocesi e Compartimento di Firenze. – \nVedere. CASTRO DELL’APPENNINO DI \nFIRENZUOLA.",
    "original_title": "MONTALE DI FIRENZUOLA",
    "page": 214,
    "slug": "montale-di-firenzuola",
    "byte_offset": 1342355
  },
  {
    "context": "in Val di Magra.",
    "title": "MONTALE DI FIVIZZANO",
    "body": "– Poggio e \nvillata nella cura di Quarazzana, Comunità Giurisdizione e \ncirca 2 miglia toscane a maestro di Fivizzano, Diocesi di \nPontremoli, già di Luni Sarzana, Compartimento di Pisa. \nIl monte superiore che stà fra il Montale e Fivizzano, \nchiamato di Tergogliana, si alza 1256 braccia sopra il \nmare Mediterraneo.",
    "original_title": "MONTALE DI FIVIZZANO",
    "page": 214,
    "slug": "montale-di-fivizzano",
    "byte_offset": 1342781
  },
  {
    "context": "in Val di Magra.",
    "title": "MONTALE DI PONTREMOLI",
    "body": "– Villa \nnel popolo di S. Bartolommeo a Gavagna, Comunità \nGiurisdizione Diocesi e circa 8 miglia a settentrione \ngrecale di Pontremoli, Compartimento di Pisa. \nTrovasi presso la sommità dell’Appennino fra Monte \nMolinatico, e Mont’Orsajo, sopra le sorgenti del fiume \nMagra. È un risalto di poggio, che serve di scala alla cima \ndell’Appennino pontremolese.",
    "original_title": "MONTALE DI PONTREMOLI",
    "page": 214,
    "slug": "montale-di-pontremoli",
    "byte_offset": 1343148
  },
  {
    "context": "nella Valle del Montone.",
    "title": "MONTALE DI TREDOZIO",
    "body": "– \nVillata e poggio omonimo nel popolo di S. Biagio a \nSaturno, Comunità e circa 3 miglia toscane a levante di \nTredozio, Giurisdizione di Modigliana, Diocesi di Faenza, \nCompartimento di Firenze. – Vedere TREDOZIO \nComunità.",
    "original_title": "MONTALE DI TREDOZIO",
    "page": 214,
    "slug": "montale-di-tredozio",
    "byte_offset": 1343562
  },
  {
    "context": "nella Valle dell’Ombrone pistojese.",
    "title": "MONTALE",
    "body": "– \nBorgata già Castello con pieve prepositura (S. Giovanni \nEvangelista a Vigliano) comunemente appellata al \nMontale, posta a piè del colle dove fu la torre e il castello \ndel Montale, l’una e l’altro atterrati. – È capoluogo di \nComunità e di Giurisdizione nella Diocesi di Pistoja, \nCompartimento di Firenze. \nFra gli avanzi del Montale vecchio contasi la casetta, che \nfino al declinare del secolo XVIII fu residenza dei potestà, \ndi alcuni dei quali ivi è restata l’Arme. Stà il Montale \nvecchio sopra un colle isolato sparso di vigne, di alberi da \nfrutto, e specialmente di olivi. Il qual colle si alza dal \npiano circa 250 braccia, poco meno del poggio di \n\n\n\nMontemurlo, che è due miglia al suo levante. Sono due \nprominenze, dalle quali si scuopre tutta la pianura \npistojese, la pratese e quella dell’Arno, di Signa fino ai \npoggi delle pinete della Romola e di Scandicci presso \nFirenze. \nCostà sopra, come dissi, fu il castello del Montale, situato \nnel grado 28° 39’ 3” di longitudine e 43° 54’ di latitudine, \nalla sinistra del torrente Settola che gli bagna la base, \nmentre un torrente maggiore, l’Agna, gli scorre più da \nlungi a levante. – Ha distante miglia toscane 5 e 1/2 a \nponente la città di Prato, e 5 miglia toscane a levante di \nPistoja, sopra la strada provinciale denominata Montalese, \nla quale rasenta la pieve del Montale, e la grandiosa villa \nCovoni della Smilea, situata un quarto di miglio alla base \ndel colle di Montale. \nDell’origine di questo castello diede indizio Ricordano \nMalespini nel capitolo 98 della storia fiorentina, e più \ntardi Giovanni Villani al capitolo 31 Libro V della sua \nCronica. – I quali due scrittori attestano, che al principio \ndel 1203 i Pistojesi, avendo tolto il castello di \nMontemurlo al Conte Guido de’Conti Guidi, poco \nappresso (settembre 1203) v’andarono ad oste i Fiorentino \nin servigio dei Conti, e che riebbonlo. Quindi più sotto \naggiungono, qualmente nell’anno 1207 i Fiorentini \navevano messo concordia fra i Pistojesi e i conti Guidi; se \nnon che indi a poco tempo i predetti conti vedendo di non \npotere difendere dai Pistojesi quel castello, perché era \nloro troppo vicino, e vi avevano dirimpetto il castello del \nMontale, nell’anno 1209 il venderono per 5000 fiorini \nd’oro al Comune di Firenze. – Vedere MONTEMURLO. \nConcorda in ciò anche l’anonimo autore delle Istorie \nPistolesi, il quale inoltre fa sapere: che dopo mossa guerra \nai conti Guidi dai Pistolesi, e questi impadronitisi del \nCastello di Montemurlo, per rendersi più forti e sicuri \nfabbricarono di contro un altro castello con un’alta e forte \nrocca, che chiamarono il Montale, per essere alle falde di \nun monte: e che cavate molte famiglie dalla Valle \ndell’Agna, popolarono l’uno e l’altro di gente. \nAggiunge di più il Fioravanti, che dopo terminata la rocca \ndel Montale, il primo castellano della medesima a dì 9 \nmaggio 1206 prestò giuramento di fedeltà in mano dei \nconsoli di Pistoja con la premessa di tenere quel castello a \ndifesa della stessa città e sue cortine. – (FIORA VANTI, \nMemor. Istor. Di Pistoja, all’anno 1203). \nDi questa contrada del Montale ritorna in campo qualche \nmemoria all’anno 1220 nel privilegio concesso da \nFederigoII ai conti Guidi, cui fra gli altri confermò in \nfeudo Montemurlo, e Montale. Che però i Conti Guidi \ninnanzi la suddetta epoca tenessero fedeli, case e terreni \nnel piviere di Vigliano, ossia del Montale, lo dimostra per \ntutti un’istrumento rogato in Pistoja nel 1108, col quale il \nconte Guido Guerra assegnò, o piuttosto confermò, alla \npieve di S. Giovanni Evangelista a Vigliano alcuni beni \nstatigli precedentemente donati dal conte Guido Guerra di \nlui padre. (ARCHIVIO DIPLOMATICO FIORENTINO, \nCarte del Capitano di Pistoja). \nMa i possessi maggiori e i più potenti signori del Montale \nerano della casa magnatizia de’Cancellieri; uno dei cui \nmagnati, il capitano Schiatta Cancellieri, è rammentato \nnelle Istorie Pistolesi sotto l’anno 1302, all’occasione di \nessersi accesi anche in Firenze i due partiti de’Bianchi e \nde’Neri. Il quale messer Schiatta nel detto anno \n\nincominciò a guarnire delle sue genti armate le castella del \ncontado di Pistoja, specialmente il Montale dalla parte di \nFirenze, e Serravalle dalla parte di Lucca. \nInfatti Dino Compagni e Giovanni Villani registrarono \nnelle loro Cronache, in qual manie ra il castello del \nMontale nel 1303 fosse preso dai fiorentini, mediante \ntrattato tenuto con quei di dentro per opera di Pazzino \nde’Pazzi, che aveva una possessione ivi vicina chiamata \nParugiana, ossia Perugiano (ch’è tuttora posseduta dalla \ncasa Pazzi di Firenze), talché furono dati a chi lo consegnò \n3000 fiorini d’oro. Narra con maggior dettaglio il \nconducimento di quelle trattative l’anonimo autore delle \nIstorie Pistolesi, con la differenza però che le trattative \nrisguardanti la consegna del Montale accadessero per \nopera di un Bertino Niccolai cittadino pistojese fuoruscito \ndi Parte Guelfa, o Nera; dicendo che un Niccolai stava a \nguardia della fortezza del Pantano (fra il Montale e il \npoggio a Cajano), la quale era di messer Simone \nCancellieri, campione di Parte Nera; in guisa che i \nfiorentini per avere il castello del Montale col mezzo del \nNiccolai promessero a Braccino, ch’era il maggiore del \npaese, un guiderdone di 6000 fiorini d’oro. \nCome i Fiorentini ebbono il castello del Montale, lo che \navvenne nel maggio del 1303, per asserto del Villani, fu \nfatto abbattere e disfare infino nelle fondamenta, e la \ncampana di quel Comune, ch’era molto buona, la feciono \nvenire in Firenze, e puosesi in su la torre del podestà per \ncampana de’messi, e chiamossi la Montalina– (Gio. \nVILLANI, Cronica Lib. VIII. Cap.65). \nLo stesso storico soggiungeva: che disfatto che fu il \nmontale, del mese medesimo di maggio, i Fiorentini da \nuna parte e i Lucchesi dall’altra feciono oste alla città di \nPistoja; e comecchè questa si difendesse gagliardamente, \nle guastarono però i subborghi intorno intorno, sicché essi \ntornarono con molta preda a casa.Rispetto al disfacimento \ndel castello del Montale l’anonimo delle Istorie Pistolesi \ndiscorda dagli scrittori fiorentini contemporanei al fatto, \ntostochè scrisse, che quando il comune di Firenze ebbe \navuto il castello di Montale, il fornì assai bene di gente da \ncavallo e da piè, e riducevansi dentro gran quantità di \nGuelfi Neri, i quali andavano facendo guerra alla città di \nPistoja. \nComunque sia andata la bisogna, certo è che della torre \ndel Montale da molti secoli restarono appena le \nfondamenta con due braccia circa di muraglia sopra terra, \nstate pur queste disfatte alla nostra età. Altronde non \ntrovando più di essa torre fatta menzione nella guerra del \n1305 contro Pistoja, né quando Castruccio nel 1325 pose \nl’assedio a Montemurlo, nel tempo che furon disfatti il \ncastello di Giavello degli Strozzi, e la torre di Parugiano \nde’Pazzi, né trovando da alcuno storico nelle età posteriori \nrammentato il Montale come fortilizio, sembrano coteste \nragioni sufficienti per decidersi a prestare maggior fede ai \ncronisti Dino Compagni e Giovanni Villani, che non \nall’anonimo pistolese. \nNon è per questo che il Comune di Montale cessasse di \nessere riguardato come il luogo più importante della Val \nd’Agna e un paese di frontiera del territorio pistojese. \nInfatti si legge che gli abitanti di questa comunità si \nsottomisero per istrumento del dì 11 aprile 1351 alla \nRepubblica Fiorentina, dalla quale nell’atto istesso \nottennero alcuni privilegj ed esenzioni. \n\n\n\nImportanti per la storia idraulica di questa contrada sono \ndue deliberazioni prese dalla signoria di Firenze nel dì 30 \nagosto 1494 e nel 7 giugno 1498 sopra il regolamento da \ntenersi per il corso regolare delle acque del fiume Agna, \nimpiegate pei mulini del Montale e di Montemurlo, donde \ninsorgevano giornalmente delle controversie. Anche dopo \nla riforma del governo di Pistoja (aprile e maggio del \n1402) quando furono ridotte a quattro le molte potesterie \ndel contado pistojese, a questa del Montale fu conservato \nil giusdicente con estesa giurisdizione fino al di là \ndell’Appennino, e nella valle limitrofa del Bisenzio, \nmentre dalla parte della pianura pistojese arrivava sotto a \nMontemurlo, e alla Catena d’Agliana, dove a partire dal \nsecolo XII soleva pagarsi il passaggio delle merci. – \nVedere CATENA D’AGLIANA. \nFrattanto la famiglia Cancellieri per le grandi tenute, per \nle case torrite e pei giuspadronati di chiese che le \nappartenevano nel territorio del Montale, si manteneva \nanco nei secoli posteriori al 1300 la più potente e più ricca \ndi questa contrada; in guisa che gli annali pistojesi \nrammentano molti fatti atroci, piuttosto che azioni \nbelliche e magnanime, accaduti al Montale a cagione \ndella inimicizia inveterata fra le famiglie Panciatichi e \nCancellieri. Donde conseguirono sanguinosi tumulti, sia \nnel 1455, quando andò in scompiglio la contrada di \nAgliana e del Montale; sia nel 1503, allorché i Cancellieri \nsi fecero forti costà contro la fazione nemica; sia nel \n1537, quando alla morte del primo duca di Firenze la \nfamiglia Panciatichi con i suoi fautori diede di piglio alle \narmi nella città di Pistoja per correre in traccia di nemici \ninermi, uccidendo un numero vistoso d’individui della \ncasa Cancellieri, e obbligando i superstit i a refugiarsi alla \ncampagna, specialmente nelle loro possessioni del \nMontale. – Ogni agitazione però fu piccola cosa appetto a \nquella che incorse due anni dopo per le pratiche tenute dai \nCancellieri costà dal Montale con i loro amici di Pistoja. I \nquali, dopo aver raccolto molti de’loro fautori armati, \nentrarono di notte tempo in Pistoja per far man bassa \nsopra i Panciatichi. Ma la rabbia e il furore de’Cancellieri \nvennero frenati in sul far del dì dall’attività del \ncommissario del governo, sicché essi veggendo il pericolo \nche loro soprastava, dopo aver corsa la città e uccisi \nalcuni de’Panciatichi, si ritirarono da Pistoja: e questa per \nbuona sorte, dicono gli storici, fu l’ultima fazione che \navvenisse tra i Panciatichi e i Cancellieri, per modo che il \nMontale d’allora in poi divenne stanza pacifica ed isolata \nde’suoi potestà. \nIl popolo del Montale del balzello imposto dalla \nRepubblica Fiorentina nel 1444 trovasi tassato fra i \ncomuni del distretto fiorentino per 60 fiorini d’oro. \nNel 1551 la chiesa plebana di S. Giovanni Evangelista al \nMontale comprendeva 4 comunelli; cioè, I° la Badia al \nMontale (S. Salvatore in Agna) che aveva 162 abitanti, 2° \nla Pieve al Montale con 259 abitanti, 3°Catognano con \n142 abitanti, e 4° Jandaja con 221 abitanti. – Totale 784 \nabitanti. In quanto al giuspadronato della pieve del \nMontale, che fu di molti beni dalla casa Cancellieri \ndotata, all’estinzione di questa illustre casata passò nelle \nnobili famiglie de’Falconieri di Roma, del Marchese \nNiccolini di Firenze, e per due voci in quella de’Gannucci \nCancellieri di Pistoja, famiglia nella quale entrò nel \nsecolo decorso l’ultima femmina de’Cancellieri. \n\nLa chiesa a tre navate fu riedificata quasi di pianta nel \nprincipio del secolo corrente dal defunto pievano e \npreposto Vincenzio Bertini, il quale procurò di lasciare \ncostà un saggio di tre valenti artisti; cioè dell’architetto \nfiorentino Marco Moretti, e dei due primi pittori toscani \ndel suo tempo, di Sabatelli, che dipinse a fresco nella \ntribuna una visione dell’Apostolo di Patfo,e del Cavaliere \nBenvenuti, di cui è il quadro di un altare rappresentante la \nSamaritana al pozzo. – Anche nella sagrestia esiste \nun’Annunziazione di Maria, parto giovanile del pittore \nSebastiano Veronese col nome suo e l’epoca in cui lo \ncolorì (anno 1552); ma sia quella, come le altre due \npinture hanno sofferto tanto da far dubitare all’osservatore \nche siano opere escite da quei pennelli. – La pieve di S. \nGiovanni Evangelista al Montale, ossia a Vigliano, ha \nsotto di se tre cure suffraganee; I S. Martino a Fognano, \nPrioria; 2 S. Michele a Tobbiana, Cura 3 S. Maria a S. \nMato in Val di Bure,Cura. Era pure compreso nella \nparrocchia del Montale l’antico monastero con la \nprofanata chiesa di S. Salvatore in Agna, detta la Badia; il \ncui locale situato alla destra del torrente Agna presso la \nmagnifica villa della Smilea, dopo la sua soppressione fu \nconvertito in tinaja della stessa fattoria ed attualmente ad \nuso di bigattiera. \nLe cappelle della Santissima Nunziata alla Smilea, di S. \nCristina, di S. Antonio alla Villa Sozzifanti di S. Lucia \nde’Fabroni, e di S. Alberto a Colle della villa signorile con \ntenuta omonima dei conti Alberti, poi Bardi, ereditata dai \nconti Guicciardini, tutti cotesti oratori privati sono \ncompresi nello stesso pievanato del Montale. \n \nMOVIMENTO della popolazione della parrocchia \nplebana del MONTALE a quattro epoche diverse, divisa \nper famiglie. \n \nANNO 1551: Impuberi maschi -; femmine -; adulti \nmaschi -, femmine -; coniugati dei due sessi -; \necclesiastici dei due sessi -; numero delle famiglie 120; \ntotale della popolazione 784. \nANNO 1745: Impuberi maschi 155; femmine 150; adulti \nmaschi 327, femmine 329; coniugati dei due sessi 178; \necclesiastici dei due sessi 6; numero delle famiglie 203; \ntotale della popolazione 1145. \nANNO 1833: Impuberi maschi 305; fe mmine 267; adulti \nmaschi 346, femmine 276; coniugati dei due sessi 568; \necclesiastici dei due sessi 5; numero delle famiglie 304; \ntotale della popolazione 1767. \nANNO 1839: Impuberi maschi 286; femmine 264; adulti \nmaschi 378, femmine 290; coniugati dei due sessi 584; \necclesiastici dei due sessi 5; numero delle famiglie 309; \ntotale della popolazione 1807. \n \nComunità del Montale. – Questo territorio occupa una \nsuperficie di 12393 quadrati agrarj, dei quali quadrati 490 \nsono presi da corsi d’acqua e da strade. – Nel 1833 vi \nabitavano 6702 persone, a ragione di circa 446 abitanti per \nogni miglio toscano quadrato di suolo imponibile. \nIl territorio comunitativo del Montale presenta una forma \nbislunga da ostro a settentrione tre volte maggiore che da \nlevante a ponente. Esso dal lato di settentrione ha per \nlimite una parte di criniera dell’Appennino centrale, la cui \nfaccia settentrionale mediante la limentra acquapende nel \n\n\n\nReno e di là nell’Adriatico, mentre le acque della pendice \nmeridionale fluiscono nell’Ombrone pis tojese, tributario \ndell’Arno, e mercé di esso nel mare Mediterraneo. \nIl territorio del Montale confina con sei Comunità. Dalla \nparte dell’Appennino tocca sulla sua cima il territorio \ndella Comunità di Cantagallo, a partire da maestro,per la \nstrada pedonale detta del Termine ossia dell’Ospedaletto \nBardi, e di là dirigendosi verso levante per la giogana \nmedesima giunge al Poggio alto, donde piega alquanto a \nscirocco per salire sulla sommità del Montauto. Ivi \nritornando nella direzione di levante arriva sulla strada \npedonale di Cantagallo che trova sopra le sorgenti del rio \ndelle Bracherelle. A questo punto il territorio del Montale \nprende la direzione di ostro per scendere dal monte di \nconserva con la Comunità di Montemurlo che dal lato di \nlevante costeggia con questa mediante il rio delle \nBracherelle e di là nel torrente più orientale dell’Agna, al \nquale il rio suddetto dopo due miglia toscane di caduta si \nunisce. Di costà seguitando l’alveo dell’Agna, medesima \nle due Comunità scendono verso la pianura, la Comunità \ndi Montemurlo a sinistra, e questa del Montale alla destra \nripa dell’Agna, sino a che dopo sei miglia di cammino \nsottentra il fosso calice sotto il Ponte a Bocci. Quì cessa \nla Comunità di Montemurlo e viene a confine dallo stesso \nlato orientale la Co munità di Prato, che insieme con \nquesta del Montale corre lungo le murate sponde del \nCalice, sino a chè si unisce al torrente Brana, e poco dopo \nall’Ombrone pistojese. \nQuà dopo due miglia toscane e mezzo di confine cessa la \nComunità di Prato, e piegando direzione da ostro a \nponente maestro la nostra del Montale rimonta \ncontr’acqua l’Ombrone avendo di faccia a libeccio la \nComunità di Tizzana, con la quale fronteggia per altre due \nmiglia e mezzo fino alla strada rotabile che traversa la \nBrana per andare a S. Piero d’Agliana e di là al Montale. \nA questo punto il territorio della nostra Comunità trova di \nfaccia quello di Porta Carratica, con la quale poco dopo \nlascia a sinistra l’Ombrone per entrare nel rio di S. Moro e \nrimontarlo nella direzione di settentrione sino al Ponte \nde’Renzi, passando per la strada che da S. Piero d’Agliana \nva a Pistoja. Costà sottentra la Comunità di Porta S. \nMarco, cui stà di fronte questa del Montale, da primo \ndirimpetto a settentrione sino al torrente Bure, poscia dal \nlato di ponente mediante il torrente Settola , mercé cui li \ndue territorii si dirigono verso il Campo alla Torre, donde \nsalgono sul monte de’Pianali e di Bachirossoli, rasentando \nla chiesa di S. Lucia de’Fabbroni che resta a ponente della \nComunità del Montale, finché tre miglia toscane più in \nalto arrivano per termini artificiali sulla sommità \ndell’Appennino dell’Ospedaletto, dove le due Comunità \nsi toccano con il territorio di Cantagallo. \nFra le prominenze maggiori dell’Appennino, ch’è alle \nspalle del colle del Montale, contansi quelle de’Termini,o \ndell’Ospedaletto, il poggio de’Cigni, e il Montauto.Questi \ntre gioghi per quanto inferiori in altezza a molte altre \ncreste dell’Appennino, nonostante appartengono alla \nspina della giogana che invia le acque nei due opposti \nmari, a settentrione nell’Adriatico, a ostro nel \nMediterraneo, in guisa che può dirsi questo il giogo più \nmeridionale della catena che attraversa la Toscana. \nNel fianco che acquapende nella valle dell’Ombrone \npistojese ha origine il grosso torrente Agna, per altro \n\ntripartito. Essendochè il ramo più orientale che passa a \ngrecale del villaggio di Tobbiana, porta il distintivo di \nAgna di Striglianella; esso scende dalla forra tra il \nMontauto e il monte Giavello, dove raccoglie le prime \nacque del rio delle Bracherelle. In questo ramo tributano \nle loro acque le altre due Agna, una centrale che scende da \nVal di Pilli, e l’altra più occidentale che nasce sotto i \npoggi dell’Ospedaletto, e che appellasi Agna delle \nConche, la quale si marita all’Agna di Striglianella tra \nColle Alberto e la Casa Grande del Torracchi, circa un \nmiglio toscano e mezzo a grecale della pieve del Montale, \nquando già l’Agna centrale di Val di Pilli si è unita alla \nprima di Striglianella, quasi un miglio più in alto, presso \nle Mulinaccia del Tangocci. \nNegli alvei di questi tre rami dell’Agna, innanzi di riunirsi \nin un solo letto, sono state costruite 25 anni indietro con \ngrande stabilità e magnificenza diverse Serre lavorate tutte \ndi pietrame a bozze uniformi. Quattro di coteste serre \npossono dirsi le più grandiose; due delle quali sono circa \n200 passi sopra le Mulinaccia; una di coteste Serre \nattraversa il letto dell’Agna orientale detta di Striglianella , \ne l’altra trovasi nell’Agna di Val di Pilli. Una terza Serra, \nchiamata della Fratta, che è la maggiore delle altre, \nattraversa il letto del torrente 300 passi al di sotto della \nconfluenza delle due Agne testé nominate. Finalmente la \nquarta Serra è la più pittoresca di tutte, perché piantata \nsopra altissimi strati di macigno profondamente incavati \npei serpeggianti canali fatti dalla caduta delle acque. \nAttraversa questa Serra l’Agna occidentale, ossia delle \nConche, un miglio innanzi che le sue acque passino sotto \nil ponte delle Trecche per accoppiarsi alle altre due riunite \ncostà in un solo letto. Coteste tre Agne non restano mai \nsenz’acqua nella stagione asciutta,cosicché degli edifizj da \nmulini fabbricati lungh’essa, a partire dalle Mulinaccia, se \nne contano non meno di venti. \nNella pianura poi di questa comunità ad ogni cento passi \ns’incontrano ponti e ponticelli, quasi tutti costruiti a \nschiena d’asino, che cavalcano i canali piuttosto che \ntorrenti di Bure, Brana e Calice, i quali hanno il loro \nalveo rinchiuso fra altissimi argini artificialmente innalzati \nal di sopra della circostante campagna e delle strade \nrotabili tracciate per la pianura Montalese, per dove la \nBure, e la Brana lentamente fluiscono da maestro a \nscirocco, mentre il torrente Settola scende a settentrione \nmaestro del Montale per congiungersi alla Bure un miglio \nal di sotto della pieve a Vigliano. Tutti cotesti corsi \nd’acqua si vuotano nel fiume Ombrone, il quale dal lato di \nlibeccio lambisce i confine territoriali della Comunità in \ndiscorso. \nIn quanto alle strade rotabili, oltre le comunitative, havvi \nquella Regia postale pistojese,e la provinciale Montalese. \nSemplicissima, e quasi per ogni lato uniforme può dirsi la \nstruttura fisica apparente della parte montuosa del \nterritorio in questione. Poichè, se si eccettua l’umile \ncollina del vecchio Montale, che consiste quasi tutta di \ncalcare compatto, ossia di alberese,il restante dei colli e \ndei poggi che scendono dal Poggio de’Cigni, e \ndall’Appennino dell’Ospedaletto, sono coperti di \nmacigno, sorta di pietra arenaria cerulea, che trovasi costà \nin strati altissimi variamente inclinati e tramezzati da \nstraterelli di schisto marnoso. Da consimili strati derivano \ni grandi massi che veggonsi nel poggio e sulle ripide balze \n\n\n\ndenominate per elisione de’Cigni, invece di dirle \nde’Macigni. \nNegli sproni inferiori del monte, specialmente fra l’Agna \ndelle Conche e l’Agna di Val di Pilli, sottentra alla pietra \narenaria un gres micaceo meno compatto del macigno \npredetto, volgarmente chiamato in Toscana pietra morta o \ntufina, ed anche tufo castagnolo , per la ragione non tanto \ndel suo colore di castagne, quanto ancora perché in questa \nquantità di terreno prospera meglio che in altre l’albero \nproduttore del frutto più utile e caro agli abitanti \ndell’Appennino toscano. \nNelle pendici estreme dei poggi che scendono da Fognano \nsotto la fattoria di Colle Alberto, in mezzo a un campo del \npodere detto della Torre, fra la strada comunitativa e \nl’Agna, si trovano le sminuzzate macerie di un distrutto \nedifizio che servì di Bagno nel medio evo, e che i \nPistojesi chiamavano il Bagno di Bronia, o \ndell’Allegrezza. – esso fu indicato dal Fioravanti nelle sue \nMemorie storiche di Pistoja, al cap25, sotto il nome del \npaese in cui si trova, dicendo, che il Bagno del Montale fu \nrestaurato nell’anno 1461 dai Pistojesi,ed attribuiva a \ncoteste povere acque molte virtù secondo le tradizioni \npopolari. \nAggiungeva il Matani nella Relazione delle produzioni \nnaturali del territorio pistojese, che presso il Montale, \n(stando all’asserto di alcune memorie) esisteva un’acqua \nsolfurea sulla via che conduce da Fognano alla villa di \nColle Alberto (anzi fra la pieve del Montale e Colle \nAlberto) e specialmente in quella parte che Brollia, o \nBronia addimandasi. – Il defunto pievano Bertini preposto \ndel Montale avea concepito l’idea di acquistare in \npermuta, per conto della sua chiesa, quel fondo della casa \nGuicciardini con lo scopo di allacciare l’acqua di Bronia, \ne renderla al suo antico uso. \nÈ questa una pozzanghera che scaturisce tre braccia sotto \nil suolo attuale, di temperatura ordinaria, leggermente \nsolforosa, trasparente, e debolissimamente alcalina. – Il \nProfessore Giuseppe Giulj ne fece l’analisi che ha \nriportato nel T. V. della sua Storia Naturale delle acque \nminerali della Toscana. \nNon dirò della pianura del territorio comunitativo del \nMontale, compresa fra la strada Montalese e l’Ombrone \npistojese, essendo essa ricoperta da un deposito di ciottoli \ne di arene tufaceo argillose trascinato dal monte per \ncolmare l’antico padule della pianura orientale pistojese. \nRelativamente poi alle produzioni agrarie, la parte più erta \ned alpestre di questo suolo è lasciata a sodaglie con poche \npraterie naturali, le quali ultime si trovano sull’Appennino \ndel Termine, in luogo detto Valchiara. Quindi sottentra \nnei contrafforti meridionali il bosco ceduo di querciuoli, e \nscope con qualche faggeta; più in basso lungo il corso dei \ntorrenti compariscono i pioppi, e negli sproni intermedii \nle selve dei castagni; dopo le quali incominciano, sulla \nfaccia esposta a mezzodì e a levante, i poderi coltivati a \ngranaglie, a viti e a olivi con altri alberi da frutto, e questi \narrivano più in alto che altrove sopra il poggio di \nTobbiana, continuando di là fino sotto alla strada \nprovinciale Montalese, la quale può riguardarsi quasi il \nlimite inferiore, e la linea di demarcazione dell’ulivo. \nPoco al di sotto della strada medesima la pianura del \nMontale, che è abbondantemente irrigata dai descritti \ncanali, fornisce ogni sorta di sementa di cereali, \n\nbiade,granturco, miglio, lino, canape,erbaggi. Però i frutti \npiù saporiti si raccolgono verso il poggio, mentre nella \npianura prosperano in maggior copia i mori gelsi e \nabbondano i pioppi. \nUna bigattiera, stata aperta nel locale della Badia del \nMontale, indica per se sola che l’educazione de’filugelli è \nin aumento in questo territorio, la cui popolazione trova \nanche un industria proficua nel fare treccie da cappelli di \npaglia. \nCol motuproprio del 7 giugno 1775 in aumento a quello \ngenerale del dì 29 settembre 1774 per la nuova \norganizzazione delle comunità del distretto fiorentino, fu \nordinato, che rispetto alle comunità di Tizzana, del \nMontale e di Serravalle la loro cancelleria comunitativa \nrisiedesse in Pistoja, e che sotto nome di comunità del \nMontale s’intendessero tutti i popoli e territorii stati \ncompresi sotto la giurisdizione civile, o potesteria del \nMontale, a seconda della legge del dì 30 settembre 1772 \nrelativa alle giurisdicenze del Granducato. \nLa quale potesteria abbracciava in detta epoca 17 \ncomunelli ripartiti in altrettante parrocchie, che \ncostituivano non tanto l’amministrazione economica \ndell’antica comunità del Montale (compresavi anche la \nnuova di Cantagallo) quanto ancora i popoli della Lega \nd’Agliana, ripartiti come dal di contro Prospetto \napparisce. \n \nComunelli e Parrocchie \n \nComunelli: \n1. Pieve al Montale \n2. Badia al Montale \n3. Jandaja \n4. Catognano \nParrocchie: \nPorzione del popolo della Pieve di S. Giovanni \nEvangelista al Montale, restando l’altra porzione nel \nComune di Colle e Fognano. \n \nComunelli: \n5. Colle e Fognano \nParrocchie: \nper Colle, il restante del Popolo di detta Pieve \nper Fognano, la parrocchia di S. Martino a Fognano \n \nComunelli: \n6. Tobbiana \nParrocchie: \nPrioria di S. Michele a Tobbiana. \n \nComunelli: \n7. Treppio \nParrocchie: \nPieve di S. Michele a Treppio. \n \nComunelli: \n8. Fossato \nParrocchie: \nParrocchia di S. Lorenzo a Fossato. \n \nComunelli: \n9. Torri \n\n\n\nParrocchie: \nParrocchia di S. Maria a Torri. \n \nComunelli: \n10. Luicciana, Cantagallo e Luogomano \nParrocchie: \nPrioria di S. Michele a Torricella di Luicciana \nPorzione del Popolo di S. Poto di Vernio \nParrocchia di S. Biagio a Cantagallo, e S. Cristina a \nLuogomano \n \nComunelli: \n11. Migliana \nParrocchie: \nPrioria di S. Maria a Migliana \n \nComunelli: \n12. Usella \nParrocchie: \nPieve di S. Lorenzo a Usella \n \nComunelli: \n13. S. Nicolao a Agliana \nParrocchie: \nPieve di S. Nicolao a Agliana \n \nComunelli: \n14. S. Michele a Agliana, ossia a Vacchereccia \nParrocchie: \nPieve di S. Michele a Agliana \n \nComunelli: \n15. S. Piero a Agliana \nParrocchie: \nPorzione del popolo di S. Piero a Agliana \n \nComunelli: \n16. Settola \n17. Moso \nParrocchie: \nAltra porzione del popolo di S. Piero a Agliana \nPoorzione dei popoli di S. Maria a Pacciana, di S. Piero a \nAgliana e di quello della Ferruccia \n \nN. B. Gli ultimi cinque Comunelli costituivano la Lega \nd’Agliana. \n \nNei primi anni del secolo XIX essendo stata eretta la \nnuova comunità di Cantagallo, furono levati a questa del \nMontale i popoli di Cantagallo, di Luicciana, Luogomano, \nMigliana, Usella,Treppio, Fossato e Torri; dondechè \naccaddero alcune variazioni anche relativamente alla \ngiurisdizione civile, essendochè il popolo di Luicciana fu \ndato al tribunale di Mercatale di Vernio, e quello del \nFossato assegnato alla potesteria della Sambuca. \nFinalmente col motuproprio del 2 agosto 1838 sulla \nriforma generale dei Tribunali del Granducato vennero \ndistaccati dalla potesteria del Montale i popoli di Migliana \ne di Usella in Val di Bisenzio, e assegnati al tribunale \ncivile di Mercatale insieme con il popolo del Fossato. \nLa Comunità del Montale non ha mercati settimanali, né \nfiere annuali; mantiene bensì i maestri di scuola, il cui \n\nufficio disimpegna il preposto pievano con i suoi \ncappellani. \nLa residenza attuale del tribunale civile del Montale è in \nun’abitazione sulla strada Montalese fra la villa della \nSmilea e la pieve. Il giusdicente appartiene a uno dei \npotestà suburbani di Pistoja, ed abbraccia nella sua \ngiurisdizione anche la Comunità di Cantagallo meno, \ncome dissi, alcune parrocchie. \nQuesta Comunità ha la Cancelleria comunitativa, \nl’ingegnere di Circondario, l’ufizio del Registro, la \nconservazione dell’Ipoteche, e il Tribunale di prima \nIstanza in Pistoja. \n \nQUADRO della Popolazione della Comunità del \nMONTALE a quattro epoche diverse. \n \n- nome del luogo: Agliana, titolo della chiesa: S. Michele \n(Cura), diocesi cui appartiene: Pistoja, popolazione anno \n1551 n° 243, popolazione anno 1745 n° 254, popolazione \nanno 1833 n° 722, popolazione anno 1839 n° 699 \n- nome del luogo: Agliana, titolo della chiesa: S. Nicolao \n(Pieve), diocesi cui appartiene: Pistoja, popolazione anno \n1551 n° 306, popolazione anno 1745 n° 391, popolazione \nanno 1833 n° 1008, popolazione anno 1839 n° 1052 \n- nome del luogo: Agliana, titolo della chiesa: S. Pietro \n(Prioria), diocesi cui appartiene: Pistoja, popolazione anno \n1551 n° 502, popolazione anno 1745 n° 1209, \npopolazione anno 1833 n° 1619, popolazione anno 1839 \nn° 1774 \n- nome del luogo: Fognano, titolo della chiesa: S. Martino \n(Prioria), diocesi cui appartiene: Pistoja, popolazione anno \n1551 n° 261, popolazione anno 1745 n° 206, popolazione \nanno 1833 n° 356, popolazione anno 1839 n° 402 \n- nome del luogo: MONTALE e villate annesse, titolo \ndella chiesa: S. Giovanni Evangelista (Pieve Prepositura), \ndiocesi cui appartiene: Pistoja, popolazione anno 1551 n° \n784, popolazione anno 1745 n° 1145, popolazione anno \n1833 n° 1767, popolazione anno 1839 n° 1807 \n- nome del luogo: Tobbiana, titolo della chiesa: S. \nMichele (Cura), diocesi cui appartiene: Pistoja, \npopolazione anno 1551 n° 397, popolazione anno 1745 n° \n519, popolazione anno 1833 n° 689, popolazione anno \n1839 n° 739 \n \n- Totale abitanti anno 1551 n° 2493 \n- Totale abitanti anno 1745 n° 3724 \n \nN. B. La parrocchia di S. Pietro d’Agliana manda una \nporzione di popolazione nel territorio della Comunità di \nPorta S. Marco, dove sarà riportata quella frazione. \n \nEntra nella Comunità di Montale la seguente frazione \n \n- nome del luogo: Ferruccia, Comunità donde proviene: \nTizzana, abitanti anno 1833 n° 481, abitanti anno 1839 n° \n \n- Totale abitanti anno 1833 n° 6702 \n- Totale abitanti anno 1839 n° 6978",
    "original_title": "MONTALE",
    "page": 214,
    "slug": "montale",
    "byte_offset": 1340741
  },
  {
    "context": "già detto il MONTE, nella Valle del Serchio.",
    "title": "MONTALFONSO, o MONTE ALFONSO",
    "body": "– Fortilizio nel poggio \nche resta a cavaliere di Castelnuovo di Garfagnana, con \ncappella (S. Pantaleone del Monte) antica filiale della \npieve a Fosciana, ora riunita alla chiesa arcipretura di \nCastelnuovo, dalla quale città è mezzo miglio toscano a \nsettentrione nella Comunità e Giurisdizione medesima, \nDiocesi di Massa ducale, già di Lucca, Duca di Modena. \nLa chiesa di S. Pantaleone del Monte è registrata tra \nquelle di una bolla spedita nel 23 dicembre 1168 dal \nPonteficie Alessandro III a Jacopo pievano della Pieve a \nFosciana. \nFu dato poi a questo Monte lo specifico di Alfonso per \nuna grandiosa e ben munita fortezza che Alfonso II duca \ndi Modena, fra il 1579 e il 1584, fece innalzare costà col \ndisegno del suo ingegnere Marcantonio Pasi ad oggetto di \nreprimere i tentativi ostili dei Lucchesi, e degli uomini \nfacinorosi, onde meglio tutelare il popolo Garfagnino. \nEssa è da gran tempo spogliata d’armi e di soldati, avendo \ncangiato destino, mentre adesso le cortine del suo bellico \ned imponente aspetto sono ridotte a campi coltivati, e le \ncaserme convertite in più opportuno e benefico uso, in \nquello di un deposito delle farine fondato dalle provide \ncure del Duca regnante nel calamitoso anno 1831. – \nVedere CASTELNUOVO DI GARFAGNANA.",
    "original_title": "MONTALFONSO, o MONTE ALFONSO",
    "page": 219,
    "slug": "montalfonso-o-monte-alfonso",
    "byte_offset": 1375313
  },
  {
    "context": "in Val di Chiana.",
    "title": "MONTALLA",
    "body": "– Casale con parrocchia \n(S. Giovanni Evangelista) nel piviere di Montanare, \nComunità Giurisdizione Diocesi e circa due miglia \ntoscane a scirocco di Cortona, Compartimento di Arezzo. \nSiede sopra un’estrema falda del monte di Cortona a \ngrecale della strada Regia perugina. – Vedere CORTONA \nLa parrocchia di S. Giovanni Evangelista a Montalla nel \n1833 noverava 347 abitanti.",
    "original_title": "MONTALLA",
    "page": 220,
    "slug": "montalla",
    "byte_offset": 1376680
  },
  {
    "context": "(da alcuni supposto Mons Alexii) in Val di Chiana.",
    "title": "MONTALLESE",
    "body": "– Poggio di cui porta il nomignolo una chiesa \nplebana (Natività di Maria) nella Comunità Giurisdizione \ne Diocesi di Chiusi, dalla qual città è circa due miglia a \nponente maestro, Compartimento di Arezzo. \nTrovasi in pianura alla base occidentale del poggio di \nChiusi. – La sua popolazione nel 1833 ascendeva a 338 \nabitanti.",
    "original_title": "MONTALLESE",
    "page": 220,
    "slug": "montallese",
    "byte_offset": 1377098
  },
  {
    "context": "(Mons Alonis) in Val Tiberina.",
    "title": "MONTALONE",
    "body": "– Casale \ncon rocca smantellata e chiesa parrocchiale (Santi Jacopo \ne Cristofano) nel piviere, Comunità Giurisdizione e circa \n4 miglia toscane a maestro della Pieve S. Stefano, Diocesi \ndi S. Sepolcro, già di Arezzo, al cui Compartimento \nappartiene. \nÈ posto sopra una diramazione meridionale del Monte \nModina, che si eleva 1478,7 braccia fiorentine sopra il \nlivello del mare Mediterraneo, lungo la strada che \ndall’Alvernia guida alla Pieve S. Stefano, fra le sorgenti \ndella Singerna che gli passa a ponente e quelle del \ntorrente Ancione che scorre al suo levante. \nFu questo Montalone uno dei tanti luoghi che sino dal 967 \nl’Imperatore Otto neI donò in feudo a Goffredo suo \nfedele, figlio d’Ildebrando, a colui probabilmente che, \ncome dubitai altrove, fu l’autore più remoto de’conti di \n\nChiusi, dei signori di Caprese, di Anghiari, di Montauto, \ndi Montedoglio, non che dell’Appennino fra Verghereto, \nil Trivio e la Badia Tedalda. L’etimologia di questo antico \ncastello sul Monte d’Alone, poi di Montalone, ci richiama \nper avventura all’epoca Longobardica, da far congetturare, \nche a quell’età cotesto monte potesse appartenere a un \nnobile appellato Alone, nome assai frequente fra i \nLongobardi. \nComunque sia, il Castello di Montalone trovasi \nconfermato in feudo nei primi tre secoli dopo il mille ai \nconti di Caprese e di Montauto, quindi nel 1322 fu \noccupato dagli Aretini comandati dal loro vescovo Guido \nTarlati, il di cui fratello e nipoti ritennero il dominio di \ntutta la contrada, fino a che, nel 1388, passò liberamente al \nComune di Firenze per acquisto oneroso della rocca, del \npaese, e del distretto di Montalone, fatto da Andreino di \nBiordo degli Ubertini, che a quel tempo ne era divenuto \nsignore. Se non che quello stesso Andreino di Biordo, \npochi anni dopo, non ostante alcuni privilegi ed esenzioni \nottenute, essendosi ribellato dai Fiorentini per militare con \ni Veneziani e le truppe inviate dal Duca di Milano \nnell’Appennino di Val di Bagno e della Val Tiberina, \nappena cotesti nemici nel 1404 furono battuti e vinti \ndall’esercito fiorentino, anche Andreino degli Ubaldini fu \nscacciato per sempre dalla Val Tiberina. – (AMMIR. Stor. \nFior. Lib. XV e XVI.) \nDa quell’anno in poi la sorte di Montalone divenne \ncomune a quella della Pieve S. Stefano, alla cui comunità \nla sua popolazione restò aggregata. – Vedere PIEVE S. \nSTEFANO. \nLa parrocchia de’Santi Jacopo e Cristofano a Montalone \nnel 1833 contava 148 abitanti.",
    "original_title": "MONTALONE",
    "page": 220,
    "slug": "montalone",
    "byte_offset": 1377503
  },
  {
    "context": "",
    "title": "MONT’AL PRUNO",
    "body": "– Vedere POGGIO AL PRUNO.",
    "original_title": "MONT’AL PRUNO",
    "page": 220,
    "slug": "mont-al-pruno",
    "byte_offset": 1380066
  },
  {
    "context": "nella Val di Serchio in Garfagnana.",
    "title": "MONTALTISSIMO",
    "body": "– \nCasale con cappella (S. Cristofano) già filiale della Pieve \na Fosciana; nella Comunità e appena un miglio toscano a \nmaestro di Molazzana, Giurisdizione di Trassilico, ch’è 3 \nmiglia toscane al suo settentrione, Diocesi di Massa \nducale, già di Lucca, Duca di Modena. \nSiede a piè di un poggio situato a ponente della strada \nprovinciale che da Gallicano guida a Castelnuovo, dai \nquali due paesi Montaltissimo si trova due miglia \nequidistante. – Vedere MOLAZZANA. \nLa parrocchia di S. Cristofano a Montaltissimo nel 1832 \ncontava 90 abitanti.",
    "original_title": "MONTALTISSIMO",
    "page": 220,
    "slug": "montaltissimo",
    "byte_offset": 1380116
  },
  {
    "context": "in Versilia.",
    "title": "MONTALTISSIMO DELL’ALPE APUANA",
    "body": "– Vedere SERAVEZZA, Comunità.",
    "original_title": "MONTALTISSIMO DELL’ALPE APUANA",
    "page": 220,
    "slug": "montaltissimo-dell-alpe-apuana",
    "byte_offset": 1380732
  },
  {
    "context": "",
    "title": "MONTALTO nel Val d’Arno superiore",
    "body": "– Casale con \nparrocchia (S. Margherita) già filiale della pieve di \nGropina, ora di Monte Marciano, Comunità Giurisdizione \ne 4 miglia a settentrione di Terranuova, Diocesi e \nCompartimento di Arezzo. \nRisiede in monte fra le più alte sorgenti del torrente Riofi, \nalla sinistra della strada rotabile che guida da Loro a \nCastelfranco, poco lungi dal torrente Cioffena, che gli \nscorre dalla parte di levante. \nLa chiesa parrocchiale di S. Margherita a Montalto fino \ndal secolo XII era fra le suffraganee della pieve di \nGropina.Attualmente il suo parroco presta alternativo \nservigio alle chiese battesimali di Monte Marciano, di \nloro, e del poggio di Loro. \nQuesto Montalto è rammentato in varie pergamene della \nBadia di Ripoli, provenienti da quella di S. Trinità in \nAlpi. \nLa cura di S. Margherita a Montalto, fu eretta in prioria \ncon decreto del vescovo di Arezzo nel 21 agosto 1737. \nEssa nel 1833 contava 161 abitanti.",
    "original_title": "MONTALTO nel Val d’Arno superiore",
    "page": 220,
    "slug": "montalto-nel-val-d-arno-superiore",
    "byte_offset": 1380817
  },
  {
    "context": "",
    "title": "MONTALTO nel Val d’Arno inferiore",
    "body": "– Due castelletti \nora dis trutti esistevano nei secoli andati nel territorio di \nSanminiato, uno nel piviere della Fabbrica di Cigoli con \nchiesa dedicata a S. Pietro, e l’altro, da cui prese il titolo \nla chiesa di S. Ilario, nell’antico pievanato di Mosciano, \nora di Montopoli, nella di cui Comunità e un miglio \ntoscano al suo grecale risiedeva, Giurisdizione di \nSanminiato, Diocesi medesima, una volta di Lucca, \nCompartimento di Firenze. \nAlla villa di Montalto del piviere di Mosciano sembra che \nriferire si debba una pergamena dell’Archivio \nArcivescovile di Lucca dell’anno 980, edita nel \nsupplemento al Testo IV delle Memorie Lucchesi, colla \nquale Guido vescovo di Lucca allivellò a Teudegrimo \nfiglio del fu Farolfo (autore dei nobili di Vallecchia e di \nCorvaja) la metà delle rendite e tributi che dovevano alla \nloro chiesa battesimale gli uomini di varie ville comprese \nnei pievanati di S. Pietro a Mosciano e di S. Gervasio in \nVal d’Era, fra le quali ville è nominata questa di \nMontalto. \nDi un Castello di Montalto presso S. Romano fece più \nvolte menzione Giovanni Lelmi nel suo Diario \nSanminiatese nelle prime tre decadi del secolo XIV; e \npochi ruderi di una casa torrita sopra un poggetto che \nporta il nome di Montalto appariscono tuttora sulla ripa \nsinistra dell’Evola fra S. Romano e Montopoli. \nIn uno dei due luoghi di Montalto (non saprei se di cigoli \no di Montopoli) ebbero signoria dopo il mille i conti \nCadolingi, e quindi gli Upezzinghi di Pisa. – Infatti nel \nprincipio del secolo XII questo Montalto era pervenuto in \nparte nel cardinal Guido di Caprona e in Ubaldino suo \nfratello, figli entrambi di Ugo di Fucecchio; i di cui \nantenati avevano rinunziato una parte del Castello e \nterritorio di Montalto alla loro badia di Fucecchio. \nQuindi è che nell’anno 1107, nel mese di giugno, fu \npronunziato un placito dalla contessa Matilda, mentre essa \nera all’assedio di Prato, col quale fu dichiarato Anselmo \nabate di Fucecchio legittimo possessore della porzione del \ncastello di Montalto della diocesi di Lucca, pervenuta a \nquella badia per donazione fatta da Ranieri figlio di \nRustico. – (FIORENTINI,MEMOR della Contessa \nMatilde) \nIo non dirò a quale dei due castelletti di Montalto \napplicare si debba un istrumento dell’Archivio \nArcivescovile di Lucca dell’anno 762, allora quando \nPeredeo vescovo di essa città, consacrò in Montalto \nun’oratorio dedicato a S. Giorgio, stato eretto poco \n\ninnanzi e dotato da un tal Causari abitante, o piuttosto \nsignore del luogo. Credo bensì, che a questo Montalto e \nalla stessa chiesa di S. Giorgio appelli una carta \ndell’Archivio Arcivescovile di Lucca del 3 ottobre 976; e \ndel Montalto nel piviere della Fabbrica di Cigoli fa \nmenzione un’altro documento lucchese del 18 giugno 882. \n– (MEMORIE LUCCHESIT. IV. e V. P. II. E III.) \nIncerto il Professore Bertini, come lo fu il Padre Mansi, \nsulla ubicazione di quel Montalto, stato in parte stato in \nparte nel 1107 confermato all’abazia di Fucecchio, ne \nandarono entrambi in cerca fuori dell’antica diocesi \nlucchese. Per buona sorte a ravvisarlo che fosse quello \nuno dei due Montalti del Vald’Arno inferiore ne ajuta una \nscrittura del 1144 pubblicata dal Muratori. È un \nistrumento del 18 marzo, col quale il cardinale diacono \nGuido di Caprona ed Ubaldino germani, figli del fu Ugo \ndi Fucecchio, per liberarsi dai sinistri effetti della guerra \nche ardeva allora fra i Lucchesi ed i Pisani, concederono \nin perpetuo al pontefice Lucio II, e per esso alla Sede \nApostolica la loro porzione del castello di Montalto \nacquistato in compra da un tal Gandolfo di Bibbona con \naltre due porzioni del Castello medesimo donate da \nUbaldino di Caprona da Ubizio e da Ranuzio di lui fratelli \ngermani. Coteste quattro porzioni del castello e corte di \nMontalto restavano indivise da una quinta parte, la quale \nultima spettava a Turpino figlio del fu Rollando nato da \nUgo, e perciò fratello anch’esso del cardinal Guido, e di \nUbaldino di Caprona. Infine in quel medesimo istrumento \nsi dichiara che il castello col distretto di Montalto era \nsituato nel vescovato lucchese juxta Arnum. – \n(MURAT.Ant. Med. Aevi. Dissert.47). – Vedere l’Articolo \nFucecchio. \nMontalto del distretto di Sanminiato, al dire del cronista \nGiovanni Lelmi testé citato, dopo varie vicende sofferte \nper guerre accadute fra i Pisani e i Sanminiatesi, fu \ntotalmente diroccato; comecchè nella pace del 12 marzo \n1318 stile pisano,(1317 stile fiorentino) gli Anziani di \nPisa si obbligassero di restituire al Comune di Sanminiato \ndieci fortezze del loro distretto che allora ritenevano i \nGhibellini fuorusciti, dovende queste consegnarsi libere \nagli eredi di Tebaldo de’Mangiadori. Le fortezze dal \nLelmi nominate erano le seguenti; Morioro, Bulconevisi, \nCumolo, Bucciano, Agliati, Comugnoli, Stibbio, la Torre a \nS. Romano, Montalto e Camporena.",
    "original_title": "MONTALTO nel Val d’Arno inferiore",
    "page": 221,
    "slug": "montalto-nel-val-d-arno-inferiore",
    "byte_offset": 1381801
  },
  {
    "context": "",
    "title": "MONTALTO DELLA BERARDENGA",
    "body": "– Castello \ndiroccato ch’ebbe chiesa parrocchiale (S. Giusto) sulla \nsommità di un poggio omonimo fra il vallone dell’Ambra \ne la valle dell’Ombrone senese, nella parrocchia di S. \nJacopo a Monistero, Comunità Giurisdizione e circa 8 \nmiglia toscane a grecale di Castelnuovo Berardenga, \nDiocesi di Arezzo e Compartimento di Siena. \nRisiede ques to Montalto sopra un risalto posto a ponente \nlibeccio del monte di Palazzuolo fra la strada Regia di \nBiena, ossia delle Salajole, che va da Siena ad Arezzo, e \nla strada provinciale che scende da Palazzuolo in Val \nd’Ambra. \nAll’Articolo BERARDENGA (MONTALTO) fu detto, \nche la stessa rocca era un baluardo di frontiera fra il \nterritorio senese e quello fiorentino, quando le truppe di \nquest’ultima Repubblica nel 1202, e poi nel \n\n\n\n1207,disfecero costà l’oste sanese, sicché la rocca di \nMontalto presero e guastarono. \nLa chiesa di S. Michele a Montalto fu di padronato della \nbadia Camaldolense di Agnano in Val d’Ambra, cui la \nconfermò fra gli altri il Pontefice Celestino III con bolla \nspedita li 26 marzo 1194 all’abate e monaci del monastero \nperduto. – Vedere ANNAL. CAMALD. \nAttualmente questo Montalto è ridotto a una tenuta con \ncasa d’amministrazione della nobil famiglia Palmieri di \nSiena.",
    "original_title": "MONTALTO DELLA BERARDENGA",
    "page": 221,
    "slug": "montalto-della-berardenga",
    "byte_offset": 1386777
  },
  {
    "context": "in Val di Tora.",
    "title": "MONTALTO DI FAUGLIA",
    "body": "– Castello \nche dava il vocabolo alla chiesa di S. Maria di Montalto \ncompresa nel popolo di Fauglia, Comunità medesima, \nGiurisdizione di Livorno, Diocesi di Sanminiato, già di \nLucca, Compartimento di Pisa. \nRisiede su di un colle cretoso, alla sinistra del fiumicello \nIsola, sulla strada rotabile che da Fauglia guida a \nTremoleto. – Era questo Montalto uno dei comunelli \ncompresi nel territorio di Fauglia, il cui popolo nel secolo \nXIII faceva parte del pievanato di Tripallo. – Vedere \nTRIPALLO. \nAll’Articolo FAUGLIA (Vol. II pag.98) citai una carta del \n13 ottobre 1187 rogata in Pisa, nella quale si rammenta \nuna selva nel Colle Bacarelli dell’estensione di 18 stiora, \nsituata nei contorni di Montalto, et est silva (dice il \ndocumento) quae tota tenet unum caput in terra \nArchiepiscopatus pisani, aliud in terra filiorum quondam \nGualfredi de S. Regulo, etc. \nIn un altro istrumento del 14 gennajo 1189, scritto nella \nVilla di Montalto in casa Tedeschi, si tratta della permuta \ndi alcune terre poste nel territorio di Montalto, in luogo \ndetto poggio Mocale. (ARCHIVIO DIPLOMATICO \nFIORENTINOCarte di S. Bernardo di Pisa).",
    "original_title": "MONTALTO DI FAUGLIA",
    "page": 222,
    "slug": "montalto-di-fauglia",
    "byte_offset": 1388096
  },
  {
    "context": "in Val di Sieve.",
    "title": "MONTALTO DI MONTE GIOVI",
    "body": "– \nCasale con monte omonimo, da cui ebbe il distintivo \nun’antica chiesa parrocchiale (S. Bartolommeo a \nMontalto) riunita a S. Lorenzo a Galiga, nel piviere di S. \nAndrea a Doccia, Comunità Giurisdizione e 5 in 6 miglia \ntoscane a settentrione del Pontassieve, Diocesi e \nCompartimento di Firenze. \nÈ questo Montalto uno sprone meridionale fra Monte \nGiovi e Monte Rotondo, il cui fianco voltato a ponente \nscende nei fossi che si vuotano mediante il torrente Sieci \nnel fiume Arno, mentre la faccia che guarda levante versa \nle sue acque nel torrente Argomenna tributario della \nSieve. \nEra il Montalto di Monte Giovi antica signoria de’vescovi \nfiorentini, uno dei quali (Ildebrando) nel 1013 donò, e nel \n1024 confermò al monastero da esso fondato in S. \nMiniato al Monte, fra le altre cose, il Castello di Montalto \ncon le sue pertinenze, compresa la cappella di S. \nBartolommeo ivi situata. Arroge che nel 1071 Benno e \nGiovanni donarono al monastero medesimo una porzione \ndi effetti che essi avevano nella corte di Montalto, e nel \n1095 lo stesso Giovanni con i suoi figli rinnovò la \ndonazione al monastero di S. Miniato dell’ottava parte del \ncastello di Montalto. – Nel 1113 Gherardo figlio del fu \nBenno di sopra nominato, stando nel Castello di Montalto, \n\ndonò al monastero predetto tuttociò che egli possedeva in \nGaliga e in Montalto. \nPortano la data del Castello di Montalto non meno di altre \n10 carte, la prima delle quali del 18 agosto 1229 è relativa \nalla confessione fatta da un tal Grullone del fu Gruffeto di \nGaliga di aver ricevuto in feudo il Castel di Montalto con \ntutto ciò che vi era da Don Chierico abate del monastero \ndi S. Miniato. Altri istrumenti trattano di locazioni di case \ne di terreni posti nel distretto di Montalto, fatti per conto \ndel monastero di S. Miniato, che uno del 1236, due del \n1239, altrettanti del 1256, uno del 1257, e del 1275. \nInoltre per contratto del 29 giugno 1243, rogato in \nMontalto del piviere di Doccia da Nicolao da Montalto, \nfurono offerti beni al monastero suddetto nelle mani di \nDon Chierico abate. \nUna carta del 20 marzo 1276 scritta in Montalto tratta \ndalla vendita di due pezzi di terra posti in luogo detto alle \nRovine di Montalto, fatta da Cione di Paganuccio da \nGaliga a favore di Lapo del fu Gianni Velluti da Farneto. \nFinalmente per lasciare di altre scritture citerò un rogito \ndel notaro Lapo da Acone del 2 novembre 1292 \nriguardante la vendita della metà per indiviso di una casa \nposta nel castello di Montalto con diversi pezzi di terra, \nfatta da Cinto di Marino del popolo di S. Bartolommeo a \nMontalto, da donna Emilia di lui moglie e da Simone del \nfu Buonaguida da Marmoreto del popolo della pieve di \nDoccia. (ARCHIVIO DIPLOMATICO FIORENTINO \nOlivetani di Firenze). – Vedere ABAZIA DI S. MINIATO \nAL MONTE, E GALIGA. \nLA parrocchia di S. Bartolommeo a Montalto nel 1551 era \nridotta a 43 abitanti.",
    "original_title": "MONTALTO DI MONTE GIOVI",
    "page": 222,
    "slug": "montalto-di-monte-giovi",
    "byte_offset": 1389292
  },
  {
    "context": "in Romagna.",
    "title": "MONTALTO DI PREMILCUORE",
    "body": "– Tre \npopoli della Valle del Rabbi, compresi nella stessa \nComunità di Premilcuore, portano il nomignolo di \nMontalto (S. Agata di Montalto, S. Eufemia a Montalto,e \nS. Maria a Montalto) nella Giurisdizione della Rocca S. \nCasciano, Diocesi di Bertinoro, Compartimento di \nFirenze. \nSi trovano tutti questi tre popoli sopra uno sprone \nsettentrionale dell’Appennino che scende dal monte \nArsiccio fra il Rabbi e il torrente Fantella, fra il capoluogo \ndi Premilcuore che gli resta a ponente e la terra di Galeata \nche siede al suo levante grecale. Spettavano tutti ai Conti \nGuidi di Romena, quando nel 5 settembre 1421 gli uomini \ndi Montalto si sottoposero al dominio della Repubblica \nFiorentina con capitolazioni favorevoli. \nAlcune chiese di questo Montalto furono date in \npadronato alla badia di S. Benedetto in Alpe. (ANNALI \nCAMALD.) \nD’allora in poi uno dei tre popoli di Montalto prese il \ndistintivo di Montalto nuovo, siccome apparisce da un \nistrumento del 16 giugno 1447, col quale gli uomini del \nComune di Montalto nuovo investirono un loro sindaco \ndella procura per offrire a nome di essa comunità il \nconsueto palio ai priori delle arti e gonfaloniere di \ngiustizia della città di Firenze nella mattina della festività \ndi S. Giovanni Battista. – (ARCHIVIO DIPLOMATICO \nFIORENTINO Carte dell’Arch. Gen.) Nel la parrocchia di \nS. Agata a Montalto contava 93 abitanti. \nLa parrocchia di S. Eufemia a Montalto noverava 159 \n\n\n\nabitanti 24 dei quali entravano nel territorio della \nComunità di Galeata. \nIl popolo di S. Maria a Montalto in quell’anno ascendeva \na 165 abitanti.",
    "original_title": "MONTALTO DI PREMILCUORE",
    "page": 222,
    "slug": "montalto-di-premilcuore",
    "byte_offset": 1392263
  },
  {
    "context": "nella Valle dell’Ombrone grossetano.",
    "title": "MONTALTO DI ROCCASTRADA",
    "body": "– Castello diruto nei poggi di \nTorniella alla sorgente del torrente Gretano tributario \ndell’Ombrone presso Paganico, nella parrocchia di \nTorniella, Comunità e Giurisdizione di Roccastrada, \nDiocesi e Compartimento di Grosseto. \nEsistono le rovine delle mura di questo castel di Montalto \nnel luogo denominato i Piloni, circa 4 miglia toscane a \nmaestro di Roccastrada, e miglia toscane 3 a settentrione \ndi Sassofortino. \nFu questo Montalto uno dei castelli che gli \nAldobrandeschi di Sovana un tempo ottennero in feudo \ndai Pontefici, in grazia forse della donazione fatta \ndall’Imperatore Carlo Magno al Pontefice Adriano I di \nuna parte dei contadi di Roselle, e di Sovana. – Checchè \nne sia, sembra certo che a questo Montalto della provincia \nRosellana, o Grossetana, debbasi applicare un’atto \npubblico del 31 luglio 1207, quando il conte \nAldobrandino di Sovana prestò omaggio al Pontefice \nInnocenzio III, nel tempo che questi abitava in Monte \nFiascone, alla presenza di molti cardinali, di vescovi, del \nprefetto di Roma, e del castello di Montefiascone, \nrinnovando esso conte il giuramento di sudditanza alla S. \nSede per il Castello di Montalto del contado di Roselle, e \nper altre terre che il conte Aldobrandino teneva in feudo \ndalla chiesa Romana; nella quale circostanza Innocenzo \nIII rinnovò l’investitura a favore dello stesso signore di \nSovana e de’suoi eredi, tanto per Montalto, per altri \ncastelli come con l’obbligo di pagare l’annuo tributo di \nuna coppa di argento. \nL’indicazione del Montalto del Contado di Roselle basta \nessa sola per non dovere confondere il castello del \ngrossetano col Montalto del patrimonio di S. Pietro, \nsituato sulla ripa sinistra del fiume Fiora e un miglio \ntoscano discosto dalla spiaggia del mare. – Al medesimo \ncastello del Montalto grossetano devesi riferire quello \nrammentato in un diploma dell’Imperatore Federigo II, \ndato in Messina nel maggio del 1221, col quale furono \nconfermati al conte Ildebrando di Sovana Palatino di \nToscana molti feudi coi loro vassalli e subfeudatarj, fra i \nquali sono ivi specificati un Guido visconte di Montalto, e \nManto di Grosseto. – (MURAT OP. cit.)",
    "original_title": "MONTALTO DI ROCCASTRADA",
    "page": 223,
    "slug": "montalto-di-roccastrada",
    "byte_offset": 1393916
  },
  {
    "context": "in Val d’Elsa.",
    "title": "MONTALTO DI SANGIMINIANO",
    "body": "– Rocca \nche fu sopra un poggetto omonimo, nella Comunità e \nGiurisdizione di Sangimignano, Diocesi di Volterra, ora \ndi Colle, Compartimento di Siena. \nCome e quando questa rocca restasse distrutta fu avvisato \nall’Articolo MONTAGUTO DI SANGIMIGNANO.",
    "original_title": "MONTALTO DI SANGIMINIANO",
    "page": 223,
    "slug": "montalto-di-sangiminiano",
    "byte_offset": 1396173
  },
  {
    "context": "in Romagna nella Valle del Savio.",
    "title": "MONTALTO DI SORBANO",
    "body": "– Casale con chiesa parrocchiale (S. Salvatore) \nnella Comunità e circa miglia toscane 2 e 1/2 a ponente di \nSorbano, Giurisdizione di Bagno, Diocesi di Sarsina, la di \n\ncui città è appena 2 miglia toscane al suo scirocco, nel \nCompartimento di Firenze. \nRisiede alla sinistra del fiume Savio sopra le balze di un \nmonte, cui fu dato il nome di Summano, etimologia \nderivata più probabilmente dal suo difficile accesso \nanzichè dall’essere stato edificato costassù, dov’è la \nchiesa parrocchiale, un antico tempio pagano, una basilica \nvetusta dedicata al Sommo Mane Plutone, e dopo la \nvenuta di Gesù Cristo consacrata a S. Salvatore nella guisa \nche la pensava l’anonimo estensore di un articolo inserito \nnella Gazzetta di Firenze del gennajo 1838 N°10. – \nVedere MONSUMMANO. \nLa parrocchia di S. Salvatore a Montalto nel 1833 non \ncontava più che 105 abitanti.",
    "original_title": "MONTALTO DI SORBANO",
    "page": 223,
    "slug": "montalto-di-sorbano",
    "byte_offset": 1396477
  },
  {
    "context": "in Val d’Ambra.",
    "title": "MONTALTUZZO",
    "body": "– Rocca diruta con \nvilla e chiesa parrocchiale (S. Biagio a Montaltuzzo) \nannessa al popolo della Villa di S. Martino d’Ambra, \npiviere di Monte Benichi, Comunità e circa 6 miglia \nToscane a ostro del Bucine, Giurisdizione di Montevarchi, \nDiocesi e Compartimento di Arezzo. \nQuesta fortezza, che appartenne un dì ai conti Guidi, \nesisteva sulla faccia orientale dei monti che separano le \nacque di Val d’Ambra da quelle dell’Arbia, mediante i \nconfluenti settentrionali del Chianti. \nLa chiesa di S. Biagio a Montaltuzzo fu di padronato della \nbadia Camaldolense di Agnano; siccome lo dimostra fra \ngli altri documenti uno del 28 ottobre 1340, col quale Don \nBasilio abate del monastero di S. Maria d’Agnano appellò \nalla S. Sede, e al Pontefice Benedetto XII contro Buoso \ndegli Ubertini Vescovo di Arezzo, previa l’assenso \nprestato da alcuni rettori delle chiese manuali di detta \nbadia; cioè, del rettore della chiesa di S. Cristina delle \nChiane, di S. Biagio di Arezzo, di S. Pietro di Soppioro \n(ora di Casanuova a Laterina), di quello di S. Martino a \nLoreto, cui si aggiunse sotto di 9 novembre 1340 \nl’adesione dei rettori di S. Biagio a Montaltuzzo, e di S. \nEgidio a S. Pancrazio in Val d’Ambra, rettori di chiese \ntutte dipendenti dell’Abate di Agnano. – (ANNAL \nCAMALD.)– Vedere AMBRA(S. MARTINO D’)",
    "original_title": "MONTALTUZZO",
    "page": 223,
    "slug": "montaltuzzo",
    "byte_offset": 1397423
  },
  {
    "context": "(Mons Tunii,Mons Tuniatus, e Mons Ad Meata)  fra le Valli dell’Orcia, della Fiora, e della Paglia.",
    "title": "MONTAMIATA, MONTE AMIATA, e MONTE DI S. FIORA",
    "body": "– È una \ncolossale montagna, che alzasi isolata affatto dai \ncontrafforti meridionali dell’Appennino, quasi in mezzo a \nun bacino dove si aprono in diverse direzioni tre valli; \ncioè, cominciando da grecale a maestro perfino a ponente \nsi apre la Valle dell’Orcia, il cui fiume scorre alla sua base \ninsieme coll’Ente di lui tributario; mentre dal lato di \nlevante nasce nel Montamiata il fiume Paglia, e a ostro la \nFiora. \nÈ situata fra i gradi 29° 10’ e 29° 22’ di longitudine e i \ngradi 42° 49’ e 42° 58’ di latitudine. Cosicchè la sua base \noccupa una superficie di circa 108 miglia toscane quadrate \ngeografiche, pari a miglia 121 toscane. \nConta fra le prominenze maggiori quella del Masso di \nMaremma, che si alza fra l’Abbadia S. Salvatore e Castel \ndel Piano 2940 braccia fiorentine e l’altra del Poggio \nPinzi fra S. Fiora e Arcidosso che si trova a 1985,7 sopra \n\n\n\nil livello del mare Mediterraneo. \nAvuto riguardo a piccole eccezioni, cotesta montagna \nabbraccia il territorio di cinque comunità; cioè, fra \nsettentrione e grecale ha quello della Comunità \ndell’Abbadia S. Salvadore; dirimpetto a levante ha la \nComunità di Pian Castagnajo; mentre quella di S. Fiora \nguarda verso ostro, e le altre due di Arcidosso a Castel del \nPiano sono in faccia a libeccio e a ponente. – Le \nComunità dell’Abbadia e di Pian Castagnajo sono \ncomprese nel Compartimento di Siena, le altre tre \nspettano al Compartimento di Grosseto. \nQueste cinque Comunità occupano una superficie \nterritoriale di circa 137,000 quadrati agrarj, equivalenti a \nun dipresso a 170 miglia quadrate toscane, dove si conta \nuna popolazione poco più poco meno di 20400 abitanti, \ncorrispondente a 120 abitanti per miglio quadrato. \nPoche montagne della Toscana, in quanto alla forma e alla \nfisica costituzione, possono qualificarsi singolari al pari \ndei due gruppi che sorgono in due opposte contrade di \nquesta bella porzione d’Italia; voglio dire dell’Alpe \nApuana a maestro e del Mont’Amiata a scirocco del \nGranducato. Infatti il piccolo dirupato, ma eminente \ngruppo dell’Alpe Apuana, posto fra il Serchio, la Magra e \nil lido del mare Mediterraneo, non solamente si è staccato \ndivergendo dall’andamento della catena dell’Appennino \nche fa spalliera alla Toscana, ma da quella rendesi \nspeciale per le sue dirupate pietrose balze, per l’indole e \nstruttura del suo terreno in gran parte formato di rocce \nAppenniniche alterate e convertite in massicce da \nun’azione ignea sotterranea, che i geologi appellarono \nplutoniana. – Vedere ALPE APUANA. \nCosì il gruppo montuoso denominato Monte Amiata o \nMontagna di S. Fiora, può dirsi indipendente non tanto \ndalla catena centrale, da cui resta molto lontano, ma \nancora staccato dai suoi contrafforti costituiti da macigno, \ne di calcare stratiforme. Per altro queste due ultime qualità \ndi rocce compatte sono quelle che servono di profonda \nbase alla stessa montagna, sopra alla quale è emersa e si è \ninnalzata una gran cupola costituita tutta da rocce \ntrachitiche: per modo che al viaggiatore che dalla Val \nd’Orcia sale sul Montamiata, o sul cratere di Radicofani \npuò annunziarglisi con Apulejo: videas terram aquarum \nsaepe alluvionibus mersam, flammarum per partes \nvoracitate consumptas. \nAvvegnachè, se il naturalista trova sulla cima del monte \ndi Radicofani un picco formato di lave basaltiche, costà \nnel Monte Amiata, che appena è sei miglia toscane al suo \nlibeccio vede alla marna cenerognola che cuopre il fondo \ndella valle, e al macigno, o al calcare stratiforme e \nconcrezionato che rivestono i fianchi inferiori della stessa \nmontagna, vede, io diceva, sottentrare a mezza salita \nun’immensa mole formata tutta di rocce trachitiche, che \naltrettanto in altezza sopra le prime s’innalzano. In una \nparola la parte superiore del Mont’Amiata deve \nriguardarsi come una gran cupola di origine vulcanica \nposante sopra una più estesa montagna, alla quale serve di \nzoccolo e di base una larga cornice, che a guisa di pianoro \ngira intorno al monte medesimo. Ed è appunto costà dove \ntermina il terreno stratiforme compatto e dove comincia a \ncomparire in enormi massi erratici la trachite, \nvolgarmente appellata peperino; è appunto in questo \npassaggio singolarissimo de’due terreni di origine e di \n\nstruttura affatto diversa, dove si stabilirono in civile \nsocietà i suoi abitatori, costà dove sorsero sul ripido lembo \ndi detta cornice le popolose terre dell’Abbadia S. \nSalvadore, di Pian Castagnajo, di Santa Fiora, di \nArcidosso, di Castel del Piano e di Campiglia d’Orcia. \nNe io credo meno utile di avvertire, che cotesto brusco \npassaggio dalle rocce nettuniane alle vulcaniche comincia \na un dipresso all’altezza medesima, alla quale nel vicino \nmonte di Radicofani, di mezzo alle rocce stesse \nappenniniche traboccarono le lave, i basalti, i trappi ed \naltre produzioni pirogeniche, dalle quali fu formato il \ncono superiore, su cui è piantata la rocca di Radicofani. – \nVedere RADICOFANI Comunità. \nAlla quale osservazione giova aggiungere la circostanza di \ntrovarsi l’uno dall’altro monte isolato, e niuna delle due \nformazioni (trachitica, cioè, e basaltica) rivestita da rocce \nsecondarie, né tampoco da marne conchigliari marine, da \ncui trovasi coperto il fondo della stessa valle. \nCiò pertanto può essere indizio, o servire di stimolo a \ncongetturare che, tanto il picco basaltico di Radicofani, \nquando la cupola trachitica del Monteamiata, emersero di \nmezzo ad un suolo estraneo ai prodotti vulcanici, e in \nun’epoca posteriore ai depositi terziarii marini. \nLa gran massa trachitica che si alza sopra il Monte \nAmiata, salendo dalla parte di settentrione grecale, fra \nCampiglia d’Orcia e l’Abbadia a S. Salvatore, comincia a \ncomparire all’altezza di circa 400 tese francesi, pari a \nbraccia 1335 sopra il livello del mare, mentre verso ostro \nsotto la terra di S. Fiora la sua base scende fino a 345 tese, \nossiano braccia 1153 sopra il livello del mare \nMediterraneo. Dalla faccia poi del monte che guarda \nlibeccio e ponente, fra Arcidosso e Castel del Piano, la \nstessa formazione trachitica s’incontra fino a un dipresso a \n330 tese, pari a 1103 braccia fiorentine superiormente al \nlivello dello stesso mare. \nAnche le prominenze della cupola trachitica del \nMonteamiata sono maggiori dalla parte di grecale, dove il \nmonte si avvicina di più al cono vulcanico di Radicofani, \ndi quello che nol siano nella faccia meridionale; poiché il \npunto più elevato del Montamiata è, come dissi, il Masso \ndi Maremma, che domina dal lato di levante la terra \ndell’Abbadia, e che fu trovato dal Pad. Inghirami a 833 \ntese di altezza, vale a dire a 2949 braccia fiorentine; \nmentre la prominenza più meridionale sul Poggio Pinzi \nnella Comunità di S. Fiora, fu riscontrata di sole tese \n594,6, pari a braccia fiorentine 1858,7 sopra il mare. \nNon starò a descrivire le varietà principali delle rocce \ntrachitiche del Montamiata, che gl’indigeni sogliono \ndistinguere in tre specie; cioè, in peperino, in pietra \nsalina, e in sasso morto: essendo che la natura di questo \nlibro non permette di estendersi in dettagli maggiori di \nquelli che lo esigano le descrizioni corogratico fisiche dei \nterritori comunitativi dell’Abbadia S. Salvadore, di \nArcidosso, di Castel del Piano, di Pian Castagnajo e di \nSanta Fiora, ai quali rinviasi il lettore. – Chi avesse poi \ncuriosità di sapere notizie più dettagliate di questa \nmontagna, potrà consultare il Viaggio di Giorgio Santi al \nMontamiata, e una mia relazione pubblicata \nnell’Antologia di Firenze, al novembre del 1830. (Vol. \nXL). \nDirò bensì che nella porzione inferiore trachitica del \nMontamiata presso al pianoro, intorno al cui lembo \n\n\n\ntrovansi, come ho accennato poc’anzi, i 5 capoluoghi di \naltrettante comunità, ivi appunto vegetano maestose e \ngigantesche piante di castagni, tali da non vedersi le più \nbelle in alcun luogo Dell’Appennino toscano, mentre \nnella parte superiore della cupola trachitica sino alla cima \ndel monte, ai castagni succedono gli abeti e i faggi. \nIn questa porzione di montagna, dal pianoro alla sua cima, \nnon si veggono sodaglie per magrezza di terreno, né \nsterilità di vegetazione, essendochè per ogn’intorno il \nmonte è vestito di alberi, di arbusti, di erbe pratensi e \nmedicinali, coperta da nevi nell’inverno, e nelle altre \nstagioni rinfrescata da limpidi e copiosi rivi perenni di \nacque leggerissime che scaturiscono e che scorrono per \nogni lato intorno al pianoro, e di là poi fluiscono nelle tre \nvalli circostanti. \nCostà, in mezzo all’Italia, non si teme la insofferente \nstagione dell’estate; è questa contrada un pezzo di \nSvizzera nel centro della bella penisola. – L’inverno però, \nmancando i paesani del Montamiata di ripari proprii dei \nclimi glaciali, suol riescire rigido anzi che nò, \nspecialmente a cagione delle copiose nevi che vi cadono, \ne della cui raccolta non vi è in alcun tempo penuria. Della \nbontà ed elasticità della sua atmosfera, della salubrità del \nsuo clima parlano per tutto la robustezza, la longevità \ndegli abitanti e la numerosa popolazione che supera in \npropozione di superficie territoriale, quella della maggior \nparte della comunità costituenti i compartimenti di \nGrosseto e di Siena.",
    "original_title": "MONTAMIATA, MONTE AMIATA, e MONTE DI S. ",
    "page": 223,
    "slug": "montamiata-monte-amiata-e-monte-di-s-fiora",
    "byte_offset": 1398802
  },
  {
    "context": "in Val di Sieve.",
    "title": "MONTANA",
    "body": "– Vedere SCARPERIA.",
    "original_title": "MONTANA",
    "page": 225,
    "slug": "montana",
    "byte_offset": 1408325
  },
  {
    "context": "nel Val d’Arno inferiore.",
    "title": "MONTANA, o MONTANO, forse il SAN MONTANA",
    "body": "– Villa signorile con parrocchia (S. \nMaria a Sammontana), nel piviere di S. Ippolito in Val di \nPesa, Comunità e circa miglia toscane 1 e 1/2 a libeccio di \nMontelupo, Giurisdizione d’Empoli, Diocesi e \nCompartimento di Firenze. \nSiede in una simile collina sulla strada rotabile che da \nMontespertoli sbocca dirimpetto alla Regia villa \ndell’Ambrogiana nella postale pisana. \nA questo luogo di Montana, o Montano forse riferisce un \nistrumento rogato in Firenze li 19 luglio 1383, col quale \ndonna Fiora, vedova e figlia del fu Vannuccio da \nMontano, autorizzata da Jacopo del fu Luca Guicciardini \nsuo mondualdo, donò a Lorenzo del fu Filippo di \nGiovanni Macchiavelli della parrocchia di S. Felicita di \nFirenze un pezzo di terra posto nel popolo di S. Silvestro a \nMontano in luogo detto alle valli, e un altro pezzo di terra \nnel popolo di S. Stefano a Campi, con la riserva \ndell’usufrutto durante la vita naturale della donatrice. – \n(ARCHIVIO DIPLOMATICO FIORENTINO Carte \ndell’Archivio generale.)– Vedere SAMMONTANA.",
    "original_title": "MONTANA, o MONTANO, forse il SAN MONTANA",
    "page": 225,
    "slug": "montana-o-montano-forse-il-san-montana",
    "byte_offset": 1408378
  },
  {
    "context": "in Val di Chiana.",
    "title": "MONTANARE",
    "body": "– Villa con chiesa \nplebana (S. Giovanni Battista) nella Comunità \nGiurisdizione Diocesi e circa 4 miglia toscane a levante \nscirocco di Cortona, Compartimento di Arezzo. \nRisiede in poggio alla sinistra del torrente Esse di Cortona \npresso la dogana di confine del Passaggio sulla strada \n\nmaestra che da Cortona guida in Val di Pierle. \nForse era questa la Pieve a Confini, davanti alla quale nel \ndì 8 agosto 1258 fu firmato un istrumento fra 448 cittadini \nCortonesi fuorusciti Guelfi e il sindaco del comune di \nPerugia, a nome del quale si concedevano a locazione ai \nprimi, per il tempo di due anni da decorrere dal \nsusseguente mese di maggio, le case e il territorio di \nCastiglion Chiusino, altrimenti detto Castiglion del Lago, \neccettuata la rocca, con patto di essere quei fuorusciti \ndifesi dal comune di Perugia, pagando al medesimo \nl’annua pensione di mille fiorini di 12 denari grossi per \nfiorino. – Vedere l’Articolo CORTONA Volume I \npag.816. \nIl piviere di Montanare comprende le seguenti 6 chiese \nparrocchiali; I Santi Filippo e Jacopo a Valecchie; cui fu \nannesso fino dal secolo XVI l’altra di S. Fiorenzo a \nValecchie, 2. S. Bartolommeo a Pergo con l’annesso di S. \nPietro a Pergo soppressa nel secolo XVIII;3. S. Maria a \nMitigliano; 4. S. Angelo a Mitigliano; 5. S. Giovanni \nEvangelista a Montalla; 6. S. Marco della villa di S. \nMarco; 7.S. Biagio a Salcotto con l’annesso di S. Lucia a \nMarignano. \nLa parrocchia di S. Giovan Battista a Montanare nel 1833 \ncontava 496 abitanti.",
    "original_title": "MONTANARE",
    "page": 225,
    "slug": "montanare",
    "byte_offset": 1409496
  },
  {
    "context": "nel Val d’Arno casentinese.",
    "title": "MONTA NINA",
    "body": "– Antica \nrocca sopra un colle omonimo che fu capoluogo di un \npiccolo comune nel popolo di S. Mamante a S. Mamma, \nComunità e circa 4 miglia toscane a maestro di Subbiano, \nGiurisdizione Diocesi e Compartimento di Arezzo. \nIl colle di Montanina, su cui è piantata la rocca,è posto \nsopra la confluenza del torrente Salutio nel fiume Arno, \nalla destra di questo fiume e sull’ultima propagine dei \ncontrafforti che scendono dalle Alpi della Badia di S. \nTrinità, là dove la gola del monte si serra in guisa che \ninsieme con i sproni opposti di Catenaja chiude il primo \nbacino superiore del Casentino. \nAttualmente la rocca di Montanina appartiene alla \nfamiglia Chierici di Poppi.",
    "original_title": "MONTA NINA",
    "page": 225,
    "slug": "monta-nina",
    "byte_offset": 1411058
  },
  {
    "context": "in Val di Chiana.",
    "title": "MONTANINA",
    "body": "– Villaggio che ha dato \nil titolo a due popoli ora riuniti (S. Lorenzo e S. Biagio) \nnel piviere di Chio, Comunità Giurisdizione e circa 5 \nmiglia a levante di Castiglion Fiorentino, Diocesi e \nCompartimento di Arezzo. \nPrende il nome questa villa da uno sprone settentrionale \ndell’Alta di S. Egidio, le cui acque dalla faccia orientale \nfluiscono nel torrente Nestone tributario del Tevere, \nmentre quelle che scolano lungo la faccia occidentale si \nversano nel fosso Vingone di Montecchio tributario del \nCanal Maestro della Chiana. \nNella villa della Montanina ebbero signoria i Marchesi del \nMonte S. Maria prima che fosse dato agli eremiti \nCamaldolensi l’Eremo posto sull’Alta di S. Egidio. Ciò si \ndeduce fra gli altri documenti da un’atto di donazione fatta \nnel 1117 dal marchese Ranieri figlio di un altro marchese \nRanieri e dal suo figlio Uguccione, alla presenza di \nquattro testimoni della villa di Montanina, di un Alfero dal \nPoggione, e di Gualtieri da Pierle. Più tardi \nsignoreggiarono costà i signori Tarlati di Pietramala, dai \n\n\n\nquali si emanciparono nel 31 agosto 1385 gli uomini della \nMontanina, del di cui comune facevano parte anche le \nville di Val di Berto, di S. Lorenzo, di Querceto e del \nFonte, allorché diedero in accomandigia alla Repubblica \nFiorentina cui tre mesi dopo si sottomisero liberamente. \nInfatti la Montanina continuò ad esser capoluogo di \ncomune sino alla legge del 14 novembre 1774, quando \nesso fu riunito con i comuni di Montecchio e di Mammi a \nCastiglion Fiorentino. – Vedere CASTIGLION \nFIORENTINO Comunità. \n Il comune e popolo di S. Lorenzo alla Montanina nel \n1551 contava 16 famiglie con 73 abitanti; nel 1745 aveva \n148 abitanti, e nel 1883 noverava 98 abitanti.",
    "original_title": "MONTANINA",
    "page": 225,
    "slug": "montanina",
    "byte_offset": 1411796
  },
  {
    "context": "ossia ALLE SERRE  nel Val d’Arno superiore.",
    "title": "MONTANINO (S. MINIATO AL)",
    "body": "– Casale e parrocchia nel \npiviere di Cascia, Comunità Giurisdizione e circa 3 miglia \ntoscane a libeccio di Reggello, Diocesi di Fiesole, \nCompartimento di Firenze. \nRisiede in un colle, alle cui falde orientali scorre il \ntorrente Chiesimone che dopo due miglia sbocca in Arno, \nsopra la strada maestra che guida a Cascia e Reggello. \nLascerò agli eruditi il rintracciare, se a questo Montanino \npotesse appellare quella Selva di Montanino che \nLamberto vescovo di Firenze nell’anno 1087 donò al \nMonastero di S. Miniato al Monte. \nLa parrocchia di S. Miniato al Montanino, o alle Serre, \nnel 1833 faceva 483 abitanti.",
    "original_title": "MONTANINO (S. MINIATO AL)",
    "page": 226,
    "slug": "montanino-s-miniato-al",
    "byte_offset": 1413577
  },
  {
    "context": "nelle Colline pisane.",
    "title": "MONTANINO (COLLE)",
    "body": "– Vedere \nCOLLE MONTANINO.",
    "original_title": "MONTANINO (COLLE)",
    "page": 226,
    "slug": "montanino-colle",
    "byte_offset": 1414284
  },
  {
    "context": "nella Valle dell’Ombrone senese.",
    "title": "MONT’ANTICO, o MONTE ANTICO",
    "body": "– Vedere ANTICO (MONTE).",
    "original_title": "MONT’ANTICO, o MONTE ANTICO",
    "page": 226,
    "slug": "mont-antico-o-monte-antico",
    "byte_offset": 1414358
  },
  {
    "context": "in Val d’Arbia.",
    "title": "MONTAPERTO, MONTE APERTO,e MONTAPERTI",
    "body": "– Contrada che prese il nome da un colle, \nsul quale risiedeva un castelletto omonimo, attualmente \ndistrutto, ed appellato Montapertaccio. Diede egualmente \nil titolo a una chiesa parrocchiale (S. Maria) da lungo \ntempo riunita a quella di S. Maria a Dofana, nel piviere di \nPacina Comunità Giurisdizione e 4 miglia toscane a \nponente libeccio di Castelnuovo della Berardenga,. \nDiocesi di Arezzo, Compartimento di Siena, dalla quale \nultima città Montaperto è circa 5 miglia toscane a levante. \nDal colle di Montaperto prende il vocabolo tutto il \nvalloncello fiancheggiato a ponente dal fiume Arbia, a \npartire da Vico d’Arbia fino al ponte delle Taverne \nd’Arbia, mentre è circoscritto a scirocco dal torrente \nBiena che gli scorre da settentrione a libeccio; ed è il \nvalloncello stesso attraversato dal minor torrente Malena, \nche al colle di Montaperto bagna il fianco orientale. \nÈ questa la contrada, che più d’ogni altra divenne famosa \nnella storia delle repubbliche della Toscana, per esser \naccaduta nel dì 14 settembre 1260 nei campi di \nMontaperto, la memorabile battaglia vinta dai Ghibellini \nsopra i Guelfi, costà dove seguì. \n \n\nLo strazio e il grande scempio \n Che fece l’Arbia colorata in rosso. \n\n \nCostà dove fu battuto, vinto e annullato (diceva il \nMalespini) il popolo vecchio di Firenze, che era durato in \ngrande stato per anni dieci; costà donde derivarono esilii \nspietati, confische barbare, vendette crudeli contro i \nfautori del Guelfismo, in guisa che ne fu commosso lo \nstesso ghibellino poeta, tostochè egli fece esclamare a \nBocca degli Abati, messo fra i traditori nel ghiaccio \ndell’Antenora: \n \n\nSe tu non vieni a crescer la vendetta \n Di Mont’Aperti perché mi moleste? \n\n \nNel raccontare il clamoroso fatto d’arme di Montaperto, \ngli storici non si trovano fra loro d’accordo rispetto agli \navvenimenti che lo precedettero, o che più d’appresso ne \nconseguitarono. Pure concedendo coi più che non fossero \nmeno di 30 mila pedoni e di mille cavalieri della lega \nguelfa, rendesi difficile a credere che tutta quell’oste \ncombattesse in sui colli di Montaperto, come prima degli \naltri disse il Malespini, contemporaneo scrittore, che \nsegnalò 30 e più mila combattenti da una sola parte, \naccampati in una superficie di circa mezzo miglio \nquadrato. – Nè tampoco fia da prendersi alla stretta parola \nl’autore medesimo quando soggiunse: che la grande \nmortalità e presura fu del popolo di Fiorenza a piè, e \nde’Lucchesi e Orvietani, però che si rinchiusono nel \ncastello di Montaperti, che tutti furono presi e morti. – \nDico da non prendersi neppur questa frase in senso \nrigoroso, tostochè il castellaccio di Mont’Aperto, \ncompresa la sommità del colle, sul quale restano i suoi \nmeschini avanzi, non saria suscettibile di contenere più \nd’un reggimento di soldati. \nNella battaglia preaccennata i Fiorentini col materiale \ndell’armata perderono il carroccio, cui era appesa la \nfamosa campana della martinella; per acconciatura della \nquale, racconta un autografo di Bicherna del 1260, il \nComune di Siena vi spese la grossa moneta di soldi 18 e \ndenari 10 d’argento. \nLe mura del Castello di Montaperto vennero restaurate nel \n1390; e quelle del castel di Dofana furono costruite nel \n1417 con la spesa di fiorini 301, lire 3 e soldi12. – \n(RIFORMA DI SIENA, Lib. blù. Vol. III e V). \nIl primo oggetto meritevole di osservazione nel \nvalloncello di Montaperto è la cappella ottagona di S. \nAnsano riedificata nel 1507 col disegno del Peruzzi. Il \nquadro dell’altare fu dipinto dal senese Pietro Laurenzi \nnell’anno 1379, il sottoposto gradino ha graziose pitturine \ndi Gio. Paolo Pisani. – Vedere DOFANA. \nLa chiesa parrocchiale di S. Ansano a Dofana, posta verso \nil centro del valloncello, conta un’origine forse la più \nremota di ogni altra, essendo che di questa è fatta \nmenzione sino dal principio del secolo VIII, allorquando \nun nobile Longobardo per nome Willerat la fece \nrestaurare, e che dopo esservi stati innalzati due altari \nnell’anno 700 dal vescovo sanese Magno fu consacrata. \nEssa nel 1380 fu riedificata di pianta con l’annessa \ncanonica, porzione della quale trovasi ora convertita in \nuna casa signorile ad uso di villa dei nobili Landucci di \nSiena. Questo locale è stato più volte devastato; nel 1292 \n\n\n\nda un corpo di truppe fiorentine capitanato da Luigi da \nCapua; nel 1446 dall’oste napoletana del re Alfonso \nd’Aragona; e finalmente nel 1553 e 1554 dall’esercito \nimperiale all’occasione dell’ultima guerra di Siena. \nLa chiesa di S. Maria a Dofana, ora cadente e rovinosa, è \nposta alla base meridionale del colle di Montaperto, sotto \npropriamente il castelletto che ha dato il nome alla \ncontrada. Poco lungi di là, verso maestro, sulla strada \nrotabile,è il palazzo di campagna con l’annessa fattoria di \nMontaperto e la cappella pubblica di S. Biagio spettante al \nmarchese Antonio Brignole Sale di Genova, che da pochi \nanni ha acquistato in compra questo latifondo, \nappartenuto alla famiglia sanese Tommasi e da essa \npassato in casa Brancadori. \nL’antica parrocchia di S. Maria a Dofana fu traslocata nel \nprossimo oratorio della suddetta villa di Montaperto, \nessendochè nel novembre del 1836 per le cure del \nMarchese predetto, e per quelle del governo, fu messa \nmano alla nuova chiesa parrocchiale di S. Maria a Dofana \nche credo oggi compita. \nCotesta parrocchia nel 1883 noverava 288 abitanti nel \ntempo che l’altra di S. Ansano a Dofana faceva 118 \nabitanti – Vedere DOFANA E MONTAPERTI.",
    "original_title": "MONTAPERTO, MONTE APERTO,e MONTAPERTI",
    "page": 226,
    "slug": "montaperto-monte-aperto-e-montaperti",
    "byte_offset": 1414456
  },
  {
    "context": "nel Val d’Arno Aretino.",
    "title": "MONT’ARFONE o MONTARFONI",
    "body": "– Casale ch’ebbe chiesa parrocchiale (S. Andrea) \nriunita a quella de’Santi Jacopo e Cristofano d’Impiano, \nnel piviere di Laterina Comunità e circa 4 miglia toscane \na settentrione di Civitella, Diocesi e Compartimento di \nArezzo. \nSiede sopra un colle ch’è l’ultima propagine di quelli che \nfiancheggiano a levante il fiume Ambra sopra la strada \nRegia Aretina. \nLa chiesa di S. Andrea ha Montarfone con decreto del \nvescovo di Arezzo, in data del 10 giugno 1388, fu unita a \nquella de’Santi Jacopo e Cristofano d’Impianto. – Vedere \nIMPIANO.",
    "original_title": "MONT’ARFONE o MONTARFONI",
    "page": 227,
    "slug": "mont-arfone-o-montarfoni",
    "byte_offset": 1420120
  },
  {
    "context": "",
    "title": "MONT’ARGENTARIO, MONTARGENTARO",
    "body": "– Vedere ARGENTARO (MONTE).",
    "original_title": "MONT’ARGENTARIO, MONTARGENTARO",
    "page": 227,
    "slug": "mont-argentario-montargentaro",
    "byte_offset": 1420744
  },
  {
    "context": "nella Valle della foglia.",
    "title": "MONTARONE e MONTIRONE DI SESTINO",
    "body": "– Casale che ebbe il titolo di castello \ncon chiesa arcipretura (S. Maria a Montarone), nella \nComunità Giurisdizione e 3 miglia toscane a levante di \nSestino, Diocesi di Sansepolcro, già di Monte Feltro, \nCompartimento di Arezzo. \nSiede in un risalto di poggio sulla ripa sinistra del fiume \nFoglia presso il confine più orientale del Granducato. \nUn istrumento del 29 febbrajo 1404 fatto nella villa di Val \ndi Celle del castel di Monte Romano, nella provincia di \nMassa Trabaria, fu rogato dal notaro Giovanni del fu \nBoccolino dal Castel di Montarone. – Cotesto casale \nformava uno dei 15 comunelli stati incorporati \nall’amministrazione economica di Sestino con \nmotuproprio del 24 luglio 1775. – Vedere SESTINO \nComunità. \nLa chiesa arcipretura di S. Maria a Montarone comprende \nnel suo piviere le parrocchie di S. Angelo a Casale, di S. \n\nAndrea a Martigliano, di S. Paolo a Monte Romano, e di \nS; Leone alla Miraldella. \nRisiede costà un doganiere di terza classe dipendente da \nquello di Sestino. \nLa parrocchia di Montarone estende la sua cura anche \nfuori del Granducato. – Essa nel 1833 contava dentro il \nterritorio granducale 164 abitanti.",
    "original_title": "MONTARONE e MONTIRONE DI SESTINO",
    "page": 227,
    "slug": "montarone-e-montirone-di-sestino",
    "byte_offset": 1420815
  },
  {
    "context": "in Val di Merse.",
    "title": "MONTARRENTI, e MONTE ARRENTI",
    "body": "– Castello semidiruto dove sono gli avanzi di una chiesa \nparrocchiale del pievanato di Monte, o a Malcavolo, al cui \npopolo da lunga mano questo di Montarrenti è annesso, \nnella Comunità e circa 8 miglia a grecale di Chiusdino, \nGiurisdizione di Radicondoli, Diocesi di Volterra, \nCompartimento di Siena. \nLe cadenti mura del castello di Mont’Arrenti esistono \nsopra un colle che ha a settentrione il poggio marmoreo di \nMont’Arrenti, ed alla cui base da maestro a scirocco \nscorre il torrente Rosìa, quasi all’ingresso di una gola per \nla quale il torrente prenominato, facendo gomito costà \nsotto Mont’Arrenti, volta direzione da scirocco a grecale \nper attraversare quasi nel centro il gruppo della \nMontagnola di Siena, 6 in 7 miglia toscane a grecale di \nChiusdino, 2 miglia toscane a levante dell’attuale sua \nchiesa parrocchiale, un miglio a ostro di Tonni, dal qual \nCastello è diviso mediante il poggio delle cave di marmo \ngiallo e broccatello di Montarrenti. \nFra le memorie più antiche spettanti a questo luogo una mi \nsembra quella del 5 ottobre 1217 esistente nell’ARCH. \nDIPL. SEN. (Kaleffo dell’Assunta). È un atto di \ngiuramento che prestarono i consoli di Montarrenti di \nstare ai comandamenti del Comune di Siena. – Appella \nallo stesso popolo altra promessa giurata dell’anno 1249 \ndi pagare l’annuo censo di lire 8 al magistrato di Bicherna \ndi Siena. – (ivi Kaleffo vecchio). \nNel 1271 il consiglio generale della Campana del popolo \ndi Siena elesse Montarrenti per sede di un ufiziale minore, \ndestinato a render ragione nel civile sotto gli ordine del \npotestà di Siena. E tuttociò si faceva non ostante che \nMont’Arrenti avesse i suoi nobili, siccome lo dichiara un \ndocumento del 1300 riportato qui appresso all’Articolo \nMONTE (PIEVE DI). \nMa chi mantiene vivo il nome di Mont’Arrenti sono i \nmarmi del suo vicino poggio, all’Articolo \nMONTAGNUOLA DI SIENA già rammentati, e dei quali \ntornerà il destro di parlare in molti altri luoghi a \nMontarrenti limitrofi. \nIl comunello di Mont’Arrenti nel 1640 era ridotto a soli \n138 abitanti.",
    "original_title": "MONTARRENTI, e MONTE ARRENTI",
    "page": 227,
    "slug": "montarrenti-e-monte-arrenti",
    "byte_offset": 1422050
  },
  {
    "context": "",
    "title": "MONTAUTACCIO, MONTAUTELLO,  MONTAUTOLO. E MONTAUTO",
    "body": "– Vedere \nMONTAGUTO",
    "original_title": "MONTAUTACCIO, MONTAUTELLO, ",
    "page": 227,
    "slug": "montautaccio-montautello-montautolo-e-montauto",
    "byte_offset": 1424212
  },
  {
    "context": "(Mons Actii) in Val di Sieve.",
    "title": "MONT’AZZI o MONTE AZZI",
    "body": "– Castellare sopra un poggetto omonimo, la di cui \nchiesa parrocchiale (S. Bartolommeo) fu annessa alla cura \ndi S. Maria a Olmi , nel piviere Comunità Giurisdizione e \nmezzo miglio a ostro del Borgo S; Lorenzo, Diocesi e \n\n\n\nCompartimento di Firenze. \nAll’Articolo AZZI (MONT’) dissi, che le vestigia della \ntorre di Montazzi esistono sopra un poggetto della ripa \ndestra del fiume Sieve presso la confluenza del torrente \nPistina. \nSul medesimo colle resta tuttora l’antica chiesuola di S; \nBartolommeo, il di cui popolo, prima che fosse unito a \nquello di Olmi, consisteva in sette o otto case coloniche, \nalcune delle quali spettanti alla mensa arcivescovile di \nFirenze, che le diede in enfiteusi alla famiglia Formiconi, \ndi cui furono eredi i Pandolfini di Firenze. – Vedere \nOLMI in Val di Sieve.",
    "original_title": "MONT’AZZI o MONTE AZZI",
    "page": 227,
    "slug": "mont-azzi-o-monte-azzi",
    "byte_offset": 1424291
  },
  {
    "context": "",
    "title": "MONTE",
    "body": "– Molti casali, castelli, e popoli conservano il \nsolo nomignolo generico di MONTE, o di MONTI \nmediante la località montuosa, sulla quale si trovano \nsituati. – Citerò qui i luoghi principali distinti col nome di \nMONTE per riportare al loro posto quelli designati sotto \nil nome generico di MONTI.",
    "original_title": "MONTE",
    "page": 22,
    "slug": "monte",
    "byte_offset": 113658
  },
  {
    "context": "in Val di Nievole.",
    "title": "MONTE A PESCIA",
    "body": "– Casale con \ncastellare e parrocchia (S. Bartolommeo) cui è annesso il \npopolo di S. Stefano al Campione, nel piviere, Comunità \nGiurisdizione e circa mezzo miglio toscano a maestro di \nPescia, Diocesi medesima, già di Lucca, Compartimento \ndi Firenze. \nSiede in monte alle spalle della città di Pescia, fra la valle \ndella Pescia maggiore, e quella di Ariana, o sivvero della \nPescia di Collodi. \nEra costà sopra, un fortilizio o torre a difesa della \nsottostante terra, poi città di Pescia; il qual fortilizio fu \nassaltato nel 1502 e preso dai Pisani, ma ben tosto \naccorsivi armati i Pesciantini lo ritolsero a quell’oste. – \n(BALDASSERONI, Storia di Pescia.) \nLa parrocchia di S; Bartolommeo al Monte a Pescia nel \n1833 noverava 259 abitanti.",
    "original_title": "MONTE A PESCIA",
    "page": 228,
    "slug": "monte-a-pescia",
    "byte_offset": 1425485
  },
  {
    "context": "",
    "title": "MONTE (S. MARIA AL)",
    "body": "– Vedere MARIA (S.) AL MONTE nel Val d’Arno inferiore.",
    "original_title": "MONTE (S. MARIA AL)",
    "page": 228,
    "slug": "monte-s-maria-al",
    "byte_offset": 1426285
  },
  {
    "context": "",
    "title": "MONTE (S. LUCIA AL)",
    "body": "– Vedere LUCIA (S.) AL MONTE in Val di Bisenzio.",
    "original_title": "MONTE (S. LUCIA AL)",
    "page": 228,
    "slug": "monte-s-lucia-al",
    "byte_offset": 1426370
  },
  {
    "context": "nel Val d’Arno Casentinese.",
    "title": "MONTE (S. MARTINO AL)",
    "body": "– Casale con chiesa parrocchiale nel piviere di Partina, \nComunità Giurisdizione e circa 3 miglia toscane a grecale \ndi Poppi, Diocesi e Compartimento di Arezzo. \nTrovasi sopra un risalto di poggio che fiancheggia la ripa \ndestra dell’Archiano. \nLa parrocchia di S. Martino al Monte nel 1833 ascendeva \na 125 abitanti.",
    "original_title": "MONTE (S. MARTINO AL)",
    "page": 228,
    "slug": "monte-s-martino-al",
    "byte_offset": 1426447
  },
  {
    "context": "nella Valle del Lamone.",
    "title": "MONTE (S. MARTINO A)",
    "body": "– \nVedere MARTINO (S.) AL MONTE.",
    "original_title": "MONTE (S. MARTINO A)",
    "page": 228,
    "slug": "monte-s-martino-a",
    "byte_offset": 1426829
  },
  {
    "context": "",
    "title": "MONTE (S. MICHELE A) in Val d’Elsa. 1",
    "body": "– Vedere MAJANO DI LUCARDO.",
    "original_title": "MONTE (S. MICHELE A) in Val d’Elsa. – Vedere \nMAJANO DI LUCARDO.",
    "page": 228,
    "slug": "monte-s-michele-a-in-val-d-elsa-1",
    "byte_offset": 1426916
  },
  {
    "context": "",
    "title": "MONTE (S. MICHELE A) in Val d’Elsa. 2",
    "body": "– Vedere CERTALDO Comunità.",
    "original_title": "MONTE (S. MICHELE A) in Val d’Elsa. – Vedere \nCERTALDO Comunità.",
    "page": 228,
    "slug": "monte-s-michele-a-in-val-d-elsa-2",
    "byte_offset": 1426990
  },
  {
    "context": "",
    "title": "MONTE (S. MINIATO AL)",
    "body": "– Vedere ABAZIA DI S. MINIATO AL MONTE.",
    "original_title": "MONTE (S. MINIATO AL)",
    "page": 228,
    "slug": "monte-s-miniato-al",
    "byte_offset": 1427065
  },
  {
    "context": "",
    "title": "MONTE (CASORE DEL)",
    "body": "– Vedere CASORE, già CASOLE in Val di Nievole.",
    "original_title": "MONTE (CASORE DEL)",
    "page": 228,
    "slug": "monte-casore-del",
    "byte_offset": 1427136
  },
  {
    "context": "in Val di Merse.",
    "title": "MONTE  (PIEVE DI), o di MONTI, ora a MALCAVOLO",
    "body": "– Pieve antica, nel secolo XIV traslocata \nnella sua chiesa filiale di Malcavolo presso Frosini, \nComunità di Chiusdino, Giurisdizione di Radicondoli, \nDiocesi di Volterra, Compartimento di Siena. \nAll’Articolo MALCAVOLO (PIEVE DI) per \nschiarimento di molti luoghi perduti, e della estensione \nterritoriale di quell’antica pieve, lasciai di accennare una \nbolla del 1300 spedita da Rogerio vescovo di Volterra al \npievano di Monte e al suo clero, che gli autorizza a \npossedere, governare e ritenere come in antico i beni e le \ndecime dei luoghi, ville, o Masse di quel vasto piviere \ndella Montagnuola; cioè, di malcavolo, Stucchi, Cerreto, \nCapogioglioli, Caùsa, a partire dalla strada che passa per \nPentolina e per Serra, compresa la Villa di Serra, fino a \nFrante (sic); le Masse di Calcinaja, Agresto, Terracava, \nAcquaviva, Lamplandoli, le Macchie, Petroso, \nBraccolino, Cortina Bigli, Piscina nera, Monte Linari, \nCaerbaja, Fabbriche, Massa dei figli di Pagano, di \nVespero, Massa di Littore prete, Massa di Acorso, Massa \ndi Pariapana, (torr.) e di Pigna fino alla strada di Serra \nche va a S. Martino. Inoltre conferma tutti gli uomini che \nabitano nella Serra di Vespero a Trefana, dalla chiesa di \nS. Giusto fino alla fonte Martinella, soggetti alla \nparrocchia della pieve di Monte. Tutti quelli poi che \nabitano nella Serra, di Vespero, dalla chiesa di S. Giusto \nsino a Magliuoli, si dichiarano dal vescovo attinenti alla \nparrocchia di S. Lorenzo; la qual chiesa però era \nmanuale della pieve di Monte ec. – In quanto poi alle \ndecime dovute dagli abitanti di quel pievanato, sono \neccettuate quelle che appartenevano alla chiesa di S. \nMichele e S. Biagio, ch’era posta dentro il territorio della \nsuddetta pieve, compreso il piano posto tra la Fecia e la \nMersa, e quello di Confienti che era dei nobili di Monte \nArrenti, ed anche tutto ciò che spettava ai beni della chiesa \ndi S. Giorgio, ecc. – (UGHELLI, Ital. Sacr. in Episc. \nVolaterr.)",
    "original_title": "MONTE  (PIEVE DI), o di MONTI, ora a MALCAVOLO",
    "page": 228,
    "slug": "monte-pieve-di-o-di-monti-ora-a-malcavolo",
    "byte_offset": 1427211
  },
  {
    "context": "",
    "title": "MONTE ACCIANICO",
    "body": "– Vedere ACCIANICO (MONTE) in Val di Sieve.",
    "original_title": "MONTE ACCIANICO",
    "page": 228,
    "slug": "monte-accianico",
    "byte_offset": 1429261
  },
  {
    "context": "",
    "title": "MONTE ACERAJA",
    "body": "– Vedere ACERAJA (MONTE).",
    "original_title": "MONTE ACERAJA",
    "page": 228,
    "slug": "monte-aceraja",
    "byte_offset": 1429329
  },
  {
    "context": "",
    "title": "MONTE AGLIARI",
    "body": "– Vedere MONT’AGLIARI.",
    "original_title": "MONTE AGLIARI",
    "page": 229,
    "slug": "monte-agliari",
    "byte_offset": 1429380
  },
  {
    "context": "",
    "title": "MONTE AGUTELLO, e AGUTO",
    "body": "– Vedere \nMONTAGUTELLO, e MONTAGUTO.",
    "original_title": "MONTE AGUTELLO, e AGUTO",
    "page": 229,
    "slug": "monte-agutello-e-aguto",
    "byte_offset": 1429427
  },
  {
    "context": "",
    "title": "MONTE ALBANO",
    "body": "– Vedere MONT’ALBANO, e ALBANO (MONTE).",
    "original_title": "MONTE ALBANO",
    "page": 229,
    "slug": "monte-albano",
    "byte_offset": 1429496
  },
  {
    "context": "",
    "title": "MONTE ALBINO",
    "body": "– Vedere MONT’ALBINO.",
    "original_title": "MONTE ALBINO",
    "page": 229,
    "slug": "monte-albino",
    "byte_offset": 1429560
  },
  {
    "context": "",
    "title": "MONTE ALBIOLO",
    "body": "– Vedere MONT’ALBIOLO.",
    "original_title": "MONTE ALBIOLO",
    "page": 229,
    "slug": "monte-albiolo",
    "byte_offset": 1429605
  },
  {
    "context": "",
    "title": "MONTE ALFONSO",
    "body": "– Vedere MONT’ALFONSO.",
    "original_title": "MONTE ALFONSO",
    "page": 229,
    "slug": "monte-alfonso",
    "byte_offset": 1429652
  },
  {
    "context": "",
    "title": "MONTE ALTO",
    "body": "– Vedere MONTALTO.",
    "original_title": "MONTE ALTO",
    "page": 229,
    "slug": "monte-alto",
    "byte_offset": 1429699
  },
  {
    "context": "",
    "title": "MONTE AMIATA",
    "body": "– Vedere MONT’AMIATA.",
    "original_title": "MONTE AMIATA",
    "page": 229,
    "slug": "monte-amiata",
    "byte_offset": 1429737
  },
  {
    "context": "",
    "title": "MONTE ANO, o MONTEANO",
    "body": "– Vedere MONTIANO nella Valle dell’Albegna.",
    "original_title": "MONTE ANO, o MONTEANO",
    "page": 229,
    "slug": "monte-ano-o-monteano",
    "byte_offset": 1429782
  },
  {
    "context": "",
    "title": "MONTE APERTO",
    "body": "– Vedere MONT’APERTO.",
    "original_title": "MONTE APERTO",
    "page": 229,
    "slug": "monte-aperto",
    "byte_offset": 1429858
  },
  {
    "context": "",
    "title": "MONTE AQUILONE",
    "body": "– Vedere AGUGLIONE, AQUILONE, e AGUGLIONE (MONTE).",
    "original_title": "MONTE AQUILONE",
    "page": 229,
    "slug": "monte-aquilone",
    "byte_offset": 1429903
  },
  {
    "context": "",
    "title": "MONTE ARFONE",
    "body": "– Vedere MONT’ARFONE.",
    "original_title": "MONTE ARFONE",
    "page": 229,
    "slug": "monte-arfone",
    "byte_offset": 1429978
  },
  {
    "context": "",
    "title": "MONTE ARRENTI",
    "body": "– Vedere MONT’ARRENTI.",
    "original_title": "MONTE ARRENTI",
    "page": 229,
    "slug": "monte-arrenti",
    "byte_offset": 1430023
  },
  {
    "context": "",
    "title": "MONTE ASINARO",
    "body": "– Vedere ASINARIO (MONTE), o MONTE SENARIO.",
    "original_title": "MONTE ASINARO",
    "page": 229,
    "slug": "monte-asinaro",
    "byte_offset": 1430070
  },
  {
    "context": "",
    "title": "MONTE AZZI",
    "body": "– Vedere MONTAZZI.",
    "original_title": "MONTE AZZI",
    "page": 229,
    "slug": "monte-azzi",
    "byte_offset": 1430137
  },
  {
    "context": "nel Val d’Arno fiorentino.",
    "title": "MONTE BAGNOLI , o MONTE BAGNOLO",
    "body": "– Casale perduto dove fu una torre e \nuna chiesa (Santi Michele e Martino) nella Comunità di \nCalenzano alla base del Monte Morello, Giurisdizione di \nSesto, Diocesi e Compartimento di Firenze. \nUna delle più antiche rimembranze di questo luogo di \nMonte Bagnoli sta in un atto pubblico del 21febbrajo \n1090, col quale il conte Uguccione figlio di Guglielmo \nBulgaro conte di Fucecchio e la sua moglie Contessa \nCilia, stando in Monte Calcioli donarono alla badia di San \nSalvatore a Settimo alcuni doni posti a Somaja, a Monte \nMorello e in Monte Bagnoli, che poi il Pontefice Gregorio \n\nIX nel 16 ottobre 1237 confermò a quel monastero con la \nchiesa di San Lorenzo a Monte Bagnoli. – (ARCH. DIPL. \nFIOR. Carte della Badia a Settimo e Castello). \nSe poi la chiesa di San Lorenzo a Monte Bagnoli possa \ndirsi essere quella stessa che esiste tuttora sotto il \npievanato di Cadenzano, con l’indicazione però di San \nLorenzo a Pizzimonte,mancano dati da assicurarlo.",
    "original_title": "MONTE BAGNOLI , o MONTE BAGNOLO",
    "page": 229,
    "slug": "monte-bagnoli-o-monte-bagnolo",
    "byte_offset": 1430175
  },
  {
    "context": "nella Valle della Cornia.",
    "title": "MONTE BAMBOLI",
    "body": "– Castellare \ndistrutto sopra un monte omonimo, che dava il titolo ad un \ncomunello, ora bandita della parrocchia Comune, \nGiurisdizione, Diocesi e circa 7 miglia a maestrale di \nMassa Marittima, Compartimento di Grosseto. \nQuesto monte risiede alla sinistra del torrente Milia. \nInfatti la bandita di Monte Bamboli un dì faceva parte del \nterritorio spettante al castello distrutto di Tricasi, e nei \nsecoli più moderni essa divenne proprietà della nobile \nfamiglia Sergardi di Siena. \nNel febbrajo dell’anno 1839 il chimico Vincenzo Mantieri \nscoprì nella tenuta di Monte Bamboli un combustibile \navente molte caratteristiche consimili a quelle del carbon \nfossile; del quale combustibile essendo stati inviati \nall’estero i campioni dal proprietario del suolo, Domenico \nLorenzi, se gli offrì una società di speculatori che ha fatto \nacquisto del diritto di escavazione del combustibile \nmedesimo, riconosciuto buono al pari di quello trovato a \nMonte Massi, in guisa che attualmente si sta lavorando a \nquelle escavazioni. – Speriamo di poter dare nel \nSupplemento del Dizionario i resultamenti di queste e di \naltre consimili imprese mineralogiche modernamente \ntentate in varii luoghi della Toscana.",
    "original_title": "MONTE BAMBOLI",
    "page": 229,
    "slug": "monte-bamboli",
    "byte_offset": 1431218
  },
  {
    "context": "nella Valle dell’Ombrone senese.",
    "title": "MONTE BARONI",
    "body": "– \nVedere BARONI (MONTE) E MONTE CERCONI.",
    "original_title": "MONTE BARONI",
    "page": 229,
    "slug": "monte-baroni",
    "byte_offset": 1432483
  },
  {
    "context": "",
    "title": "MONTE BAVARO di Romagna",
    "body": "– Vedere MONTE BEVARO.",
    "original_title": "MONTE BAVARO di Romagna",
    "page": 229,
    "slug": "monte-bavaro-di-romagna",
    "byte_offset": 1432580
  },
  {
    "context": "in Val d’Elsa.",
    "title": "MONTE BELLO",
    "body": "– Casale con chiesa \nparrocchiale (San Pietro) filiale della pieve di San Lazzaro \na Lucardo, annessa a San Tommaso a Certaldo, Comunità \nmedesima, Giurisdizione di Castel Fiorentino, Diocesi e \nCompartimento di Firenze. \nUno dei rettori della chiesa di San Pietro a Monte Bello \ndel piviere di San Lazzaro è rammentato in un istrumento \ndel 18 ottobre 1356 riportato dal Manni nel volumetto V \nde’Sigilli antichi. – Vedere LUCARDO (SAN LAZZARO \nA).",
    "original_title": "MONTE BELLO",
    "page": 229,
    "slug": "monte-bello",
    "byte_offset": 1432636
  },
  {
    "context": "nella Valle del Montone.",
    "title": "MONTE BELLO di Romagna",
    "body": "– \nCasale nel popolo di S. Maria di Calbola, Comunità \nGiurisdizione e circa miglia 1 e 1/2 a levante della Rocca \nsan Casciano, Diocesi di Bertinoro, Compartimento di \nFirenze. \nFu uno dei castelli che il dinasta Francesco di Paoluccio di \nFrancesco da Calcoli nel 1382 donò alla Repubblica \nFiorentina. – Vedere CALBOLI. \n\n\n\n \n \n###ARTICLE### \nT:MONTE BELLO della Versilia\nC:\nB:– Vedere GREPPO LUNGO e MONTE BELLO.",
    "original_title": "MONTE BELLO di Romagna",
    "page": 229,
    "slug": "monte-bello-di-romagna",
    "byte_offset": 1433128
  },
  {
    "context": "nell’Appennino di Firenzuola.",
    "title": "MONTE BENI",
    "body": "– Vedere \nFIRENZUOLA, Comunità.",
    "original_title": "MONTE BENI",
    "page": 230,
    "slug": "monte-beni",
    "byte_offset": 1433585
  },
  {
    "context": "in Val d’Ambra.",
    "title": "MONTE BENICHI",
    "body": "– Vedere BENICHI (MONTE).",
    "original_title": "MONTE BENICHI",
    "page": 230,
    "slug": "monte-benichi",
    "byte_offset": 1433668
  },
  {
    "context": "(Mons  Bevarius) di Romagna, nella Valle del Montone.",
    "title": "MONTE BEVARO o MONTE BAVARO",
    "body": "– \nCastellare sopra un monte omonimo con chiesa \nparrocchiale (S. Giovanni Battista) nella Comunità, \ngiurisdizione e circa 2 miglia toscane a libeccio della \nRocca S. Casciano, Diocesi di Bertinoro, Compartimento \ndi Firenze. \nRisiede in poggio a ponente della nuova strada Regia del \nMoulone, dalla parte sinistra di questo fiume. \nEra uno degli antichi castelli dei conti Guidi conceduto in \nsubfeudo ad alcuni loro vassalli insieme con \nMontevecchio, siccome apparisce dai diplomi spediti da \nArrigo VI e da Federigo II a favore di quei dinasti. \nAll’Articolo MISILEO accennai un istrumento del 1281, \ncol quale il Conte Guido Salvatico figlio del fu Conte \nRuggieri di Dovadola, e i CC.Guido e Aghinolfo, fratelli e \nfigli del fu conte Guido di Romena, acquistarono in \ncompra da Ugolino del fu Ugo di Monte Bevario, e da \nIldebrandino di Misileo procuratore di un Guido del fu \nUgo, altro fratello del prenominato Ugolino, il Castello e \ndistretto di Monte Bevario posto nel piviere di San \nCasciano in Romagna. \nLa parrocchia di San Giovanni Battista a Monte Bevaro \nnel 1833 noverava 125 abitanti.",
    "original_title": "MONTE BEVARO o MONTE BAVARO",
    "page": 230,
    "slug": "monte-bevaro-o-monte-bavaro",
    "byte_offset": 1433734
  },
  {
    "context": "in Val di Magra.",
    "title": "MONTE DE’BIANCHI",
    "body": "– Castellare con \nsottostante villa e chiesa parrocchiale (Santa Maria della \nNeve e San Martino) nella Comunità Giurisdizione e circa \n6 miglia toscane a ostro di Fivizzano, Diocesi di \nPontremoli, già di Luni Sarzana, Compartimento di Pisa. \nSiede sopra un poggio, alla cui base meridionale scorre il \nLucido d’Equi, torrente che confluisce costà nel Lucido di \nVinca, il quale lambisce a ponente le falde del Monte dei \nBianchi. \nFu questo castello uno degli antichi feudi dei Marchesi \nMalaspina, dai quali nel secolo XII fu dato in subfeudo \ninsieme con altre ville ad alcuni nobili di casa Bianchi. – \nMi è ignoto, se questi signori discendevano d a \nquell’Oddone Bianco che nel 1104, stando nel castello \nde’Bosi alla Verrucola di Fivizzano, ottenne in enfiteusi \nla tenuta della Corte Nasseta sul rovescio dello stesso \nAppennino. – Vedere (FIVIZZANO Vol. II pag. 299). So \nbensì che i nobili Bianchi, come feudatarj dei marchesi \nMalaspina, nel 1202, dovettero prestare giuramento \ninsieme con altri vassalli di osservanza al trattato di \nconcordia contratto fra Guglielmo Vescovo di Luni e il \nMarchese Alberto Malaspina per se, per Guglielmo e per \n\nCorrado, nati dal fu Marchese Moroello, di lui nipoti. \nNelle divise fra i discendenti de’marchesi prenominati, le \nTerre dette de’Bianchi toccarono a Gabriello figlio del fu \nMarchese Isnardo I, che divenne autore de’marchesi di \nFivizzano. Allora le Terre de’Bianchi comprendevano i \ncastelli di Offiano, Argigliano, Codiponte, Casola, \nLascignano, Alebbio, Gassano, Monte de’Bianchi, \nMoncone, Equi, Tenerano, e Vinca, i primi cinque \nde’quali spettano attualmente alla comunità di Casola, \ntutti gli altri sono della Comunità di Fivizzano. \nMonte de’Bianchi e gli altri castelli del marchesato di \nFivizzano si diedero in accomandigia alla Repubblica \nFiorentina la prima volta per anni dieci con atto pubblico \ndel 26 agosto 1458 mediante la persona del marchese \nSpinetta di Bartolommeo Malaspina, cui allora \nappartenevano. Quindi nel di 6 marzo 1477 gli abitanti di \nFivizzano e del suo distretto essendosi sottratti \ndall’obbedienza dei marchesi Malaspina, e datisi \nspontaneamente al Comune di Firenze, i reggitori della \nRepubblica con provvisioni del 25 gennajo 1478, e del 27 \nsettembre 1480 assegnarono una mensuale pensione a \nGiorgio e ad Antonio fratelli, e figli dell’ucciso Marchese \nSpinetta di Bartolommeo Malaspina, e per deliberazione \ndel 1 settembre del 1482 cederono in amministrazione \nfino a nuov’ordine al Marchese Gabriello IV di Fosdinovo \ni castelli di Soliera, di Agnino, di Ceserano e di Magliano, \ntutti della comunità di Casola, ma nella giurisdizione di \nFivizzano. (RIFORMAGIONI DI FIRENZE). – Vedere \nFIVIZZANO, e FOSDINOVO.",
    "original_title": "MONTE DE’BIANCHI",
    "page": 230,
    "slug": "monte-de-bianchi",
    "byte_offset": 1434933
  },
  {
    "context": "",
    "title": "MONTE BICCHIERI",
    "body": "– Vedere BICCHIERI (MONTE).",
    "original_title": "MONTE BICCHIERI",
    "page": 230,
    "slug": "monte-bicchieri",
    "byte_offset": 1437743
  },
  {
    "context": "(Mons Bonistii), poi Castrum Bonitii. ",
    "title": "MONTE BONCI",
    "body": "– Vedere BONCI (CASTEL).",
    "original_title": "MONTE BONCI",
    "page": 230,
    "slug": "monte-bonci",
    "byte_offset": 1437795
  },
  {
    "context": "in Val di Sieve.",
    "title": "MONTE BONELLO",
    "body": "– Castello ridotto a \nuna casa torrita con casale che dà il nome a una chiesa \nparrocchiale (San Miniato) nel piviere di Acone,Comunità \nGiurisdizione e circa 4 miglia toscane a settentrione \ngrecale del Pontassieve, Diocesi e Compartimento di \nFirenze. \nSiede nell’ultime falde australi del Monte Giovi \ndirimpetto alla confluenza del torrente Argomenna in \nSieve, e quasi a cavaliere del ponte alla rufina che \nattraversa la stessa fiumana. \nLa casa torrita con l’annesso podere di Monte Bonello \nalmeno sino dal secolo XII apparteneva al patrimonio \ndella mensa vescovile di Fiesole che lo conserva tuttora. \nInfatti i pontefici Pasquale II, e Innocen zo II con bolle \nconcistoriali del 1103 e del 1134, confermarono ai vescovi \nfiesolani fra le altre cose la corte ed il castel di Monte \nBonello, e porzione di quello della Rufina. – Anche il \nPontefice Anastasio IV con altro privilegio del 31 \ndicembre 1153 convalidò a Rodolfo vescovo di Fiesole \ntutti i luoghi che la sua chiesa possedeva, compresovi il \ncastello di Monte Bonello e la sua corte. \nQualche autore di storia ecclesiastica toscana ha potuto \ndubitare, che il territorio e parrocchia di Monte Bonello a \nquella età fossero della Diocesi fiesolana, e non fiorentina, \n\n\n\nal che dava nuovo appoggio l’Ammirato, il quale nella \nserie dei vescovi di Fiesole sotto l’anno 1233 riporta il \nseguente fatto: che gli uomini di Monte Bonello giurarono \nfedeltà a Ildebrando Vescovo di Fiesole, il quale Vescovo \ndieci anni dopo elesse in visconte, e custode di quel \ncastello uno chiamato Rota del fu Argomento da Monte \nBonello; ed altra simile elezione fu eseguita nel 1269 da \nMainetto vescovo di Fiesole. Di più lo stesso Argomento \naggiunse, che nel 1282 gli abitanti di Monte Bonello \nprestarono giuramento di fedeltà a Filippo nuovo eletto di \nFiesole, nella congiuntura che questi affidò la custodia \ndella torre di Monte Bonello a uno appellato Muniaro \nfiglio di Benvenuto nativo di detto luogo. \nMa simili giuramenti, ed elezioni siffatte non provano, a \nparer mio, niente più che una signoria di vassallaggio \nsopra la casa torrita e sugli uomini della tenuta di Monte \nBonello, come beni e persone di proprietà dei vescovi di \nFiesole, sebbene la parrocchia fino d’allora appartenesse \nalla diocesi fiorentina. \nLa cura di San Miniato a Monte Bonello nel 1833 contava \n223 abitanti.",
    "original_title": "MONTE BONELLO",
    "page": 230,
    "slug": "monte-bonello",
    "byte_offset": 1437878
  },
  {
    "context": "in Val di Greve.",
    "title": "MONTEBONI, MONTEBUONI e MONTE BONI",
    "body": "– Borgo sotto il Castello con parrocchia (San \nPietro) filiale della pieve d’Impruneta, nella Comunità \nGiuris dizione e circa miglia toscane 2 e mezzo a ostro del \nGalluzzo, Diocesi e Compartimento di Firenze, che è da \nMonte Buoni quasi miglia toscane 4 e mezzo a \nsettentrione. \nSiede sopra l’ultimo sprone di un poggio di macigno che a \nponente dell’Impruneta diramasi fino costà sopra la ripa \ndestra della Greve; la quale fiumana ne lambisce le falde \nda ostro a ponente maestro, lungo la strada postale \nromana, mentre quella maestra antica saliva sul poggio \nattraversando il castello di Montebuoni. \nVi ebbero signoria i Buondelmonti, i quali al dire del \nMalaspini, ebbero il nome da Monte Boni; dove solevano \nangariare i passeggeri e le merci che passavano di costà, \nquando Firenze, a detta dell’Alighieri, aveva il suo \nconfine fra Trespiano e il Galluzzo. \nMa i Fiorentini volendo toglier di mezzo l’abuso, che dai \nmagnati del suo contado si cogliesse alcun pedaggio, e \nche vi fossero fortilizi così presso alla città, nel 1135, si \nrecarono ad oste sotto il Castello di Montebuoni, il qual \nera molto forte, ed ebbonlo a patti, che si disfacessero le \nsue mura, e che le altre possessioni di case, chiese, e \nterreni ai Buondelmonti e loro consorti si rimanessero. \nE così (soggiunse il Villani) cominciò il Comune di \nFirenze a distendersi colla forza più che con la ragione \naccrescendo il contado, e sottomettendo alla sua \ngiurisdizione ogni nobile di fuori. – (GIOV. VILLANI, \nCronic. Lib. IV Cap. 36). \nUna delle più vetuste memorie de’signori di Montebuoni \nla si trova in un istrumento del marzo 1083, mercè cui \nRanieri figlio di altro Ranieri, ed Ermengarda di lui \nmadre, stando nel loro castello, qui vocatur Mons Boni, \ndonarono alla badia di Montescalari un pezzo di terra \nposto in piano di Mandria presso il fiume Ema, e lungo il \nrio che viene da Mezzaluna. – (ARCH. DIPL. FIOR. \nCarte della Badia di Montescalari fra quelle del Mon. Di \nSan Virgilio di Siena). \n\nEsiste per altro fra le membrane della badia di Passignano \nun atto più importante e più antico, dell’ottobre 1041, \nfatto nel castello di Monte Boni giudicarla fiorentina. La \nquale ultima espressione fornisce argomento sufficiente a \nfar credere, che innanzi la metà del secolo XI il castel di \nMontebuoni era compreso sotto la giurisdizione della città \ndi Firenze. \nAppartiene alla stessa badia di Passignano altro \nistrumento del 7 giugno 1100, rogato nel castello di Monte \nBoni, col quale donna Imelda figlia del fu Guido e moglie \ndi Ranieri del fu Ranieri (lo stesso dell’anno 1083) \ninsieme con Guglielmo figlio di lei e del defunto \nGuglielmo suo primo marito, donò al monastero di \nPassignano tre stiora di terreno posto in luogo denominato \nIsola di Benerandolo. – (ARCH. DIPL. FIOR. Loc. cit.) \nNella bolla del Pontefice Adriano IV dell’anno 1156, che \nconfermava al pievano dell’Impuneta le chiese ed i beni \ndella stessa pieve, è nominata la chiesa di Monte Boni col \nsopranome di San Pietro de Muliebre mala. – Forse da \ncotesta indicazione ebbe origine la leggenda ripetuta da \nalcuni cronisti fiorentini, che una giovane marchesa di \nSaluzzo, passando da Monte Boni per recarsi a Roma, fu \nsorpresa costà dalle doglie del parto, e che vi sgravò due \nfigliuoli naturali, uno dei quali si dice che fosse autore del \nramo de’Buondelmonti, e l’altro di quello de’Scolari. \nL a cronica sanese del Dei all’anno 1253 riporta, che in \ndett’anno i Sanesi arrivarono con la loro oste sino a San \nCasciano, a Monte Buono e a San Gallo (forse San \nGaggio). \nNella strada maestra dentro il paese di Monte Boni fu \neretto uno spedaletto, i beni del quale venivano \namministrati da un converso della badia di Montescalari, \ncui esso spedale apparteneva. Sta a prova di ciò fra gli \naltri un istrumento del maggio 1345 scritto nel popolo di \nSan Pietro di Monte Boni, in cui si tratta di un podere e di \naltri appezzamenti di terre, vignati e boschivi, posti nel \npopolo di San Martino a Bagnolo, il tutto dato in affitto da \nfr. Buonamico governatore e rettore dello spedale della \nbadia di Montescalari posto nel popolo di San Pietro a \nMonte Boni. – Lo stesso spedalingo nel dicembre di \nquell’anno, per contratto rogato nel popolo di San Andrea \nin Percussiva, allivellò per 5 anni un mulino a due \npalmenti con terre annesse, posto nel popolo di Percussiva \nin luogo detto Grevignano sul fiume Greve per l’annuo \ncanone di un porco del peso di libbre 200 e di otto moggia \ndi farina di grano buono, fra le quali 51 staja di farina di \ngrano Siciliano (grano duro) ecc. – (ARCH. DIPL. FIOR. \nCarte di San Virgilio di Siena). \nLa parrocchia di San Pietro a Montebuoni nel 1833 \ncontava 514 abitanti.",
    "original_title": "MONTEBONI, MONTEBUONI e MONTE BONI",
    "page": 231,
    "slug": "monteboni-montebuoni-e-monte-boni",
    "byte_offset": 1440295
  },
  {
    "context": "nella Valle di Parecchia.",
    "title": "MONTE BOTTOLINO, o BUTOLINO",
    "body": "– Casale e parrocchia (San Tommaso) nella \nComunità e circa 3 miglia toscane a maestrale della Badia \nTedalda, Giurisdizione di Sestino, Diocesi di Sansepolcro, \ngià di Monte Feltro, Compartimento di Arezzo. \nRisiede sopra un poggio, alla cui base australe scorre il \nramo superiore del fiume Marecchia. \nFra le più antiche carte che possa io avere conosciuto \nrelativamente a Monte Bottolino è un lodo del 1277 \npronunziato dal Cardinal del titolo di San Martino giudice \n\n\n\ncompromissario nelle differenze insorte tra l’abate \nTedalgrado , che allora dominava il distretto della Badia \nTedalda, ed i conti di Carpegna, di Montedoglio ed altri. \nIl qual lodo assegnò all’abate predominato una estensione \ndi territorio, in cui si trovavano compresi insieme col \ncastello della Badia Tedalda le ville e i distretti di Monte \nBottolino, Frusciano, Monte Fortino, Cicognaja, Monte \nCabrenna, San Paterniano, Caprile, Viamaggio, Roffelle \ne Pratieghi. – (RIFORMAGIONI DI FIRENZE) \nNon è qui il luogo di rintracciare, come coll’andare degli \nanni i monaci Benedettini della Badia Tedalda \npretendessero un dominio assoluto sui paesi ora accennati, \nné come Monte Bottolino entrasse poi con le 72 bicocche \nconcesse in feudo dall’Imperatore Lodovico Bavaro a \nRanieri di Uguccione della Faggiuola, e confermate dal \ntrattato di Sarzana del 1353 fra i possessi di quel nobile \nFaggiolano. Checchè ne sia, il fatto però meno dubbio è \nche molti castelli e distretti della Badia Tedalda \nappartennero in seguito ai conti di Montedoglio, finchè \ndopo la morte del conte Pier Noveri (Pietro Onofrio di \nMontedoglio) i suoi eredi con capitolazioni favorevoli \nsotto di 31 dicembre 1489 sottomisero alla Repubblica \nFiorentina varii castelletti del distretto della Badia \nTedalda, il quale distretto però si dichiarava compreso nel \ncontado di Arezzo. Fra i castelli posseduti dai conti di \nMontedoglio in cotesta porzione dell’Appennino centrale, \nsottomessi all’accomandigia della Repubblica Fiorentina, \nsi contavano i seguenti: Arsicci, Frusciano, Monte \nBottolino, Cicogniaja, Monte Cabrenna, (oggi Monte La \nbreve) e Castellacciuola . – Vedere MONTEDOGLIO. \nLa parrocchia di San Tommaso a Monte Bottolino nel \n1833 aveva 64 abitanti.",
    "original_title": "MONTE BOTTOLINO, o BUTOLINO",
    "page": 231,
    "slug": "monte-bottolino-o-butolino",
    "byte_offset": 1445128
  },
  {
    "context": "presso Volterra.",
    "title": "MONTE BRADONI",
    "body": "– Vedere \nBRADONI (MONTE)",
    "original_title": "MONTE BRADONI",
    "page": 232,
    "slug": "monte-bradoni",
    "byte_offset": 1447446
  },
  {
    "context": "",
    "title": "MONTE DI BRANCOLI",
    "body": "– Vedere MONTE MEZZANO di BRANCOLI in Val di Serchio.",
    "original_title": "MONTE DI BRANCOLI",
    "page": 232,
    "slug": "monte-di-brancoli",
    "byte_offset": 1447510
  },
  {
    "context": "in Val di Sieve.",
    "title": "MONTE BUJANO",
    "body": "– Castellare dove fu \nuna chiesa parrocchiale(Santa Maria) da lunga mano \nannessa alla pieve di Santa Reparata a Pimonte, nella \nComunità Giurisdizione e circa 3 miglia toscane a \nlibeccio di Barberino di Mugello, Diocesi e \nCompartimento di Firenze. \nL’antica chiesa è situata sopra un risalto orientale del \nmonte Calvana sul lato destro del fiume Sieve dentro i \nrasati avanzi di un recinto di mura sufficienti a indicare \nesservi stato su quel poggio isolato una qualche rocca o \ncastelletto. \nDentro lo stesso perimetro havvi una villa che fu della \nfamiglia Nelli di Firenze, cui apparteneva nei secoli \ntrascorsi Monte Buiano, e dalla quale nel 1642 fu \nriedificata la chiesuola allora rinnovata. \nDa un’iscrizione stata murata nella parte interna della \nchiesa medesima apparisce, che la più antica fu restaurata \nnel 1310 dalla casa Rossellina. \nSi anno memorie del castello di Monte Bujano fino dal \nsecolo XII, alla qual epoca esso dipendeva dai vescovi di \n\nFirenze, cui spettava eziandio l’annesso territorio. – \nVedere PIMONTE (S. REPARATA A).",
    "original_title": "MONTE BUJANO",
    "page": 232,
    "slug": "monte-bujano",
    "byte_offset": 1447591
  },
  {
    "context": "nella valle della Fiora.",
    "title": "MONTE BUONO, MONTE BONO",
    "body": "– Casale con chiesa plebana (Santa Andrea) nella \nComunità e 4 miglia toscanea maestrale di Sorano, \nGiurisdizione di Pitigliano, Diocesi di Sovana, \nCompartimento di Grosseto. \nRisiede sopra un poggio omonimo diramatosi a libeccio \ndal monte Vitozzo, fra il fosso Legno che gli passa a \nlevante e il fiume Fiora che gli scorre a ponente. \nIn questo Monte Bono ebbe possessi fino dal mille la \nbadia di San Pietro a Monteverdi di Maremma, in favore \ndella quale l’Imperatore Arrigo III spedì un privilegio in \ndata di Colonia, li 7 maggio 1040, cui fra le altre corti \nconfermò queste di Monte bono e di Patrignone, poste nel \ncontado di Sovana. – (CECINA, Notizie Storiche della \ncittà di Volterra). \nNel 1833 la parrocchia di S. Andrea a Monte Buono \nnoverava 299 abitanti.",
    "original_title": "MONTE BUONO, MONTE BONO",
    "page": 232,
    "slug": "monte-buono-monte-bono",
    "byte_offset": 1448697
  },
  {
    "context": "",
    "title": "MONTE CALAMITA",
    "body": "– Vedere CALAMITA (MONTE, E CAPO), PORTO LUNGONE Comunità.",
    "original_title": "MONTE CALAMITA",
    "page": 232,
    "slug": "monte-calamita",
    "byte_offset": 1449538
  },
  {
    "context": "fra la  Cecina e l’Elsa.",
    "title": "MONTE CALVAJANO, o DI CALVAJANO",
    "body": "– Poggio dove fu una chiesa dell’antico \npiviere di Casole,Comunità e Giurisdizione medesima, \nDiocesi di Volterra, Compartimento di Siena. \nTrovasi il poggio di Calvajano sulla strada che da Casole \nguida a Radicondoli,dove ha origine il borro di Calvajano \ntributario del fiume Cecina. Non è certo se a questo monte \no ad altro applicare si debba quel poggio di Monte \nCalvoli, che Arrigo VI nel 1186 confermò il feudo a \nIldebrando Pannocchieschi Vescovo di Volterra. – Vedere \nCASOLE.",
    "original_title": "MONTE CALVAJANO, o DI CALVAJANO",
    "page": 232,
    "slug": "monte-calvajano-o-di-calvajano",
    "byte_offset": 1449622
  },
  {
    "context": "",
    "title": "MONTE CALVELLO, MONTE CALVINO, MONTE  CALVI, MONTE CALVOLI, MONTE CALVO",
    "body": "– Varie \nmontuosità in Toscana portano questi nomignoli, derivati \nnaturalmente dalla nudità dei poggi cui riferiscono, e dei \nquali indicheremo qui sotto i più segnalati nella storia \nfisica, civile e religiosa.",
    "original_title": "MONTE CALVELLO, MONTE CALVINO, MONTE ",
    "page": 232,
    "slug": "monte-calvello-monte-calvino-monte-calvi-monte-calvoli-monte-calvo",
    "byte_offset": 1450184
  },
  {
    "context": "",
    "title": "MONTE CALVELLO",
    "body": "– Vedere BADIA DI MONTE CALVELLO.",
    "original_title": "MONTE CALVELLO",
    "page": 232,
    "slug": "monte-calvello",
    "byte_offset": 1450184
  },
  {
    "context": "in Val di Pesa.",
    "title": "MONTE CALVI, ossia MONTE CALVOLI",
    "body": "– Castellare che ha dato il vocabolo a una chiesa \nparrocchiale (S:Maria) cui è annesso il popolo di San Vito \na Corziano nel piviere di San Pancrazio in Val di \nPesa,Comunità Giurisdizione e circa 3 miglia toscane a \nlibeccio di San Casciano, Diocesi e Compartimento di \nFirenze. \nTrovo cotesto Monte Calvi rammentato in un istrumento \ndel 2 gennajo 1060 rogato nel castello di Fondigliano in \nVal di Pesa. – Vedere FUNDAGNANO, o \n\n\n\nFONDIGNANO. – (ARCH. DIPL. FIOR. Carte della \nbadia di Passignano). \nAnche nei registri dell’archivio arcivescovile di Firenze si \nfa menzione della corte e del Castello di Monte Calvi \nposto in luogo detto Sottoripa, a proposito di due atti di \ndonazione del 1142, e del 1144 in favore dell’ospedale di \nCalzajolo posto sulla strada romana in Val di Pesa. \nLe mura del castello di Monte Calvi furono disfatte dai \nGhibellini dopo la giornata di Montaperto nel modo \ndichiarato dall’estimo ordinato dal Comune di Firenze per \nricompensare i danni cagionati ai Guelfi cacciati dalla \ncittà dopo il 4 settembre 1260 fino al novembre del 1266, \nil qual estimo fu riportato nel Tardo VII delle Delizie \ndegli Eruditi Toscani. Ivi pertanto è notato, che furono \ndisfatte sei case nel luogo di Monte Calvi ed il castello \nomonimo distrutto, il quale, dice il documento, era da \ntutti i lati murato. \nPer altro vi è luogo a dubitare che in seguito le mura di \nquesto castelletto fossero riattate, tostochè Giovanni \nVillani, all’anno 1304 del mese di agosto racconta, come i \nfiorentini feciono oste e presono il castello delle Stinche \nin Val di Greve, e che disfatto il castello, la detta oste \nvenne in Val di Pesa e assediò monte Calvi, il quale \ninsieme con l’altro delle Stinche avevano ribellato i \nCavalcanti, e quello assediato e combattuto si arrendè \nsalvo le persone, fra le quali eravi uno della stessa \nfamiglia Cavalcanti. – (Cronica cit. libeccio. VIII. Cap. \n15) \nLa parrocchia di S. Maria a Monte Calvi. O a Monte \nCalvoli in Val di Pesa in Val di Pesa nel 1833 noverava \n299 abitanti.",
    "original_title": "MONTE CALVI, ossia MONTE CALVOLI",
    "page": 232,
    "slug": "monte-calvi-ossia-monte-calvoli",
    "byte_offset": 1450538
  },
  {
    "context": "",
    "title": "MONTE CALVI in Val di Sieve",
    "body": "– Vedere SCARPERIA Comunità.",
    "original_title": "MONTE CALVI in Val di Sieve",
    "page": 233,
    "slug": "monte-calvi-in-val-di-sieve",
    "byte_offset": 1452653
  },
  {
    "context": "",
    "title": "MONTE CALVI in Val di Bisenzio",
    "body": "– Vedere CANTAGALLO Comunità.",
    "original_title": "MONTE CALVI in Val di Bisenzio",
    "page": 233,
    "slug": "monte-calvi-in-val-di-bisenzio",
    "byte_offset": 1452720
  },
  {
    "context": "",
    "title": "MONTE CALVI o MONTE CALVINO di CAMPIGLIA",
    "body": "– Vedere CAMPIGLIA MARITTIMA Comunità.",
    "original_title": "MONTE CALVI o MONTE CALVINO di CAMPIGLIA",
    "page": 233,
    "slug": "monte-calvi-o-monte-calvino-di-campiglia",
    "byte_offset": 1452791
  },
  {
    "context": "",
    "title": "MONTE CALVO (SS. TRINITÁ A)",
    "body": "– Vedere SANTA FIORA Comunità.",
    "original_title": "MONTE CALVO (SS. TRINITÁ A)",
    "page": 233,
    "slug": "monte-calvo-ss-trinit-a",
    "byte_offset": 1452881
  },
  {
    "context": "",
    "title": "MONTE CALVOLI, MONTE CALVI nel Val d’Arno inferiore",
    "body": "– Castello con mura semidiroccate, capoluogo \ndi comunità con due chiese riunite (S. Jacopo e S. \nGiorgio) nel piviere di S. Maria a Monte, Giurisdizione e \ncirca miglia toscane 4 e 1/2 a ponente di Castelfranco di \nsotto, Diocesi di Sanminiato, già di Lucca, \nCompartimento di Firenze. \nSiede sul dorso delle ultime colline che stendonsi verso \nlibeccio da quelle delle Cerbaje sopra lo sbocco della \nGusciana in Arno, di fronte a Pontedera, che è miglia \ntoscane 1 e 1/2 a ostro libeccio di Montecalvoli \nTrovasi nel grado 28° 29’ di longitudine e nel 43° 41’ di \nlatitudine 16 miglia toscane a c di Pisa, 10 miglia toscane \n\na ponente di Sanminiato e miglia toscane 8 a libeccio di \nFucecchio. \nLa primitiva chiesa di Monte Calvoli, portava il distintivo \ndi S. Giorgio di Notturno, la quale fino dal 738 fu \nconsacrata dal vescovo di Lucca, siccome apparisce da un \nistrumento di quell’anno pubblicato nel T. IV delle \nMemorie per servire alla Storia lucchese. \nAll’anno però 1260 la chiesa di S. Giorgio portava come \nora, al pari dell’altra di S. Jacopo, il distintivo di Monte \nCalvoli , e in tal modo è indicata nel registro delle chiese \ndella Diocesi di Lucca. \nNon è nota l’epoca della riunione di queste due chiese, ma \nil Lami nel suo Odeporico ne accerta, che nel 1400 eravi \ncostà una sola parrocchia; e che forse in origine una sola \nsia stata la chiesa parrocchiale, lo fa sospettare la bolla di \nEugenio III spedita da Fermentino li 6 gennajo 1150, che \nconferma a Gottifredo pievano di Santa Maria in Monte \ntutte le chiese Comprese nel suo pievanato, fra le quali \nnon si nomina che una sola cappella di Monte Calvoli. \nSino dal secolo XIII il castello di Monte Calvoli trovasi \nmunito di una rocca, siccome lo dimostra una provvisione \ndegli Anziani di Lucca del 1258, con la quale fu imposta \nuna contribuzione di lire 2000 ai popoli del Val’d’Arno \ninferiore, della Val di Nievole, di Val d’Ariana e di Val di \nLima soggetti al Comune di Lucca per il mantenimento e \ncustodia delle rocche di di San Miniato, di Santa Maria a \nMonte di Montecalvoli, e di altri fortilizi. – È altresì vero \nche sopra una porzione di Monte Calvoli a quell’epoca \navevano diritto i vescovi lucchessi, confermato loro con \nprivilegi imperiali da Arrigo VI nel 19 luglio 1094, da \nOttone IV nel 14 dicembre 1209, e da Carlo IV nel 15 \nfebbrajo 1355. \nSennochè, nell’anno 1261, i ghibellini di Toscana, dopo la \nvittoria di Monteaperti, avendo calla loro testa il conte \nGuido Novello, tolsero ai lucchesi anche Monte Calvoli, \nper sottoporlo al dominio de’Pisani. A questi poi \nnell’anno 1314 fu ripreso dall’oste fiorentina, ma \nnell’anno medesimo riconquistato da Uguccione della \nFaggiuola capitano de’Pisani, i quali ultimi lo ritennero \nsino a che nel 1328 per comandamento dell’imperatore \nLodovico Bavaro dovettero consegnarlo a Castruccio \nsignore di Lucca, cui era stato concesso in feudo con \nprivilegio di quell’imperatore. Peraltro alla pace conclusa \nin Monopoli nel 12 agosto 1329 i Pisani riebbero anche il \ncastello di Monte Calvoli. Finalmente gli abitanti di \nquesto paese nel 1363 furono ridotti quasi all’estremo \ndall’oste fiorentina, dalla quale vennero liberati mercè di \nuno stragemma arditamente sparso, che i Fiorentini si \ncedettero col dar voce di uno prossimo ajuto che i Pisani \nattendevano da una Compagnia di cavalleria d’Inglesi. \nViceversa nel 1406 gli uomini di Monte Calvoli, avendo \npotuto ingannare i soldati di guarnigione, si ribellarono ai \nPisani per darsi ai Fiorentini, il cui governo nel 1431 inviò \ncostà Neri di Gino Capponi con 400 cavalli per impedire il \npasso d’Arno alle truppe del Visconti di Milano capitanate \nda Niccolò Piccinino e da Lodovico Colonna. \nQuesto castello soffrì uno degli ultimi guasti nel 1537 \nquando le truppe spagnole sparse nel Val d’Arno \ninferiore, malmenarono tutte le terre e castella, compreso \nMonte Calvoli. \nMonte Calvoli Comunità – Il territorio di questa comunità, \nche è il più occidentale del Compartimento fiorentino, si \n\n\n\nriduce al distretto della sua parrocchia, e occupa una \nsuperficie di 1704 quadrati agrari, 121 dei quali sono presi \nda corsi d’acqua e da pubbliche strade. – Nel 1833 vi si \ntrovavano 1140 abitanti, a ragione di di circa 565 abitanti \nsopra ogni miglio toscano quadrato di suolo imponibile. \nConfina con quattro Comunità; dal lato di libeccio per \ncirca due miglia toscane ha difronte mediante l’Arno la \nComunità di Pontedera, partendo dalla via di Arno \nVecchio, e passando sul nuovo ponente che cavalca \nl’Arno sino alla cataratta di Gusciana. \nDal lato di ponente si tocca con la Comunità di Calcinaja \nrimontando dalla cataratta suddetta, da primo il canale \ndella Gusciana, quindi correndo per breve tragitto la \nstrada provinciale di Piemonte, e dopo per la via della \nFratta, ossia della Navetta, sino al Rio Nero . Costà \nsottentra dal lato di maestro la Comunità di Bientina \nmediante il rio predetto, col quale forma un segmento di \ncerchio, il di cui corno destro si avanza verso settentrione \nper congiungere il Rio Nero al Rio Mozzo , o delle \nSchiavo. Cotest’ultimo rio correndo da levante a ponente \nserve di confine alla Comunità di Monte Calvoli con \nquella di Santa Maria a Monte, prima dal lato di \nsettentrione quindi voltando la fronte a levante passano \nentrambi di conserva per le strade vicinali di \nCasandraccia, del Poggio, del Confine, di S. Donato, e di \nArno Vecchio, finchè questa di Monte Calvoli ritorna in \nArno di fronte alla Comunità di Pontedera. \nFra i maggiori cosi d’acqua che percorrono, o che \ncosteggiano la comunità di Monte Calvoli, havvi l’Arno \nche ne lambisce confini per buone due miglia toscane \nlungo la sua ripa destra, la quale ripa è costantemente \nfiancheggiata e difesa da un contr’argine. I canali della \nGusciana e dell’antifosso sono due corsi maggiori \nd’acqua che attraversano da levante a ponente la pianura \ndel territorio di Monte Calvoli. \nFra le strade rotabili, oltre a quella Regia provinciale di \nPiemonte, e quella che in essa sbocca dal Ponentete nuovo \nd’Arno, si contano vari tronchi di vie comunali, che \nstaccansi, o dalla provinciale per salire a Monte Calvoli, o \nche continuano per il crinale del poggio di Santa Maria a \nMonte sino al Monte Calvoli. \nAnche la strada del Confine, e quella della pianura diretta \nalle Case, e di là in Arno, sono rotabili. \nIn quanto alla struttura geognostica di questa sezione \nultima della Cerbaje, essa nella parte della collina forma \nuna continuazione di quella dei poggi che vengono da S. \nColomba, da S. Maria a Monte e dal Pozzo; la cui \nossatura di rocce appenniniche è coperta da enormi banchi \ndi conglomerati di ciottoli di varia mole, dalla grandezza \ndi un’uovo di struzzo fino a un’uovo di tortora. \nUno di questi banchi è stato recentemente tagliato \nverticalmente davanti alla testata di ponte nuovo. \nRispetto alla coltura il territorio nel poggio di Monte \nCalvoli, dalla parte che guarda l’Arno, è vestito di olivi e \ndi vigne, le pendici poi che versano nel padule di Bientina \nhanno l’olivo e le foreste, mentre la sua palustre pianura \nfra la Gusciana e l’Arno è coltivata a campi sativi. \nLa Comunità mantiene un maestro di scuola e un medico \nchirurgo. \nLa residenza del giudicante di monte Calvoli è a \nCastelfranco di sotto, dov’è la cancelleria comunicativa, \nl’ufizio di esazione del registro è in Fucecchio, la \n\nconservazione delle ipoteche in Pisa, e il tribunale di \nprima Istanza in Sanminiato. \n \nProspetto della Popolazione della Comunità di MONTE \nCALVOLI a quattro epoche diverse, divisa per famiglie. \n \nANNO 1551: Impuberi maschi -; femmine -; adulti \nmaschi -, femmine -; coniugati dei due sessi -; \necclesiastici dei due sessi -; numero delle famiglie 50; \ntotalità della popolazione 212. \nANNO 1745: Impuberi maschi 94; femmine 74; adulti \nmaschi 138, femmine 148; coniugati dei due sessi 144; \necclesiastici dei due sessi 5; numero delle famiglie 101; \ntotalità della popolazione 603. \nANNO 1833: Impuberi maschi 205; femmine 198; adulti \nmaschi 142, femmine 119; coniugati dei due sessi 471; \necclesiastici dei due sessi 5; numero delle famiglie 211; \ntotalità della popolazione 1140. \nANNO 1839: Impuberi maschi 207; femmine 202; adulti \nmaschi 171, femmine 174; coniugati dei due sessi 442; \necclesiastici dei due sessi 5; numero delle famiglie 213; \ntotalità della popolazione 1201.",
    "original_title": "MONTE CALVOLI, MONTE CALVI nel Val d’Arno ",
    "page": 233,
    "slug": "monte-calvoli-monte-calvi-nel-val-d-arno-inferiore",
    "byte_offset": 1452950
  },
  {
    "context": "nella valle dell’Ombrone senese.",
    "title": "MONTECALVOLI, o MONTE CALVOLI",
    "body": "– Casale già fortilizio, con villa \nsignorile sopra un monte omonimo e chiesa parrocchiale \n(SS. Jacopo e Cristofano) nel piviere, Comunità \nGiurisdizione e circa miglia toscane 4 e 1/2 a grecale di \nAsciano, Diocesi di Arezzo, Compartilmento di Siena. \nPosa Monte Calvoli sul dorso di Montalceto e delle sue \nterme nel punto più eminente della montuosità superiore \nal Poggio Pinzi fra Asciano e Asinalunga, denominato \nCollalto, il quale monte ha la strada R. Lauretana al suo \nmaestrale e le sorgenti dell’Asso a grecale della chiesa di \nMonte Calvoli. \nÈ una prominenza coperta di macchia forte, di lecci, cerri, \nalbatri, e di castagni, dove trovano copiosa e fresca \npastura bestie bovine, animali neri e pecore. \nNel 1271 il Comune di Siena designò Monte Calvoli sede \ndi un giusdicente minore sottoposto al potestà di Siena. \nContinuò questo luogo ad essere uno dei comunelli della \ngiurisdizione di Asciano fino alle leggi del 9 dicembre \n1777, in cui esso con altri 26 comunelli fu riunito \nall’amministrazione economica d’ Asciano. – Vedere \nASCIANO Comunità. \nL’antico fortilizio di Monte Calvoli attualmente è \nposseduto dalla nobile famiglia Pieri di Siena, che è pure \nproprietaria di una villa con estesa tenuta nel poggio di \nMonte Calvoli. \nLa parrocchia de’SS. Jacopo e Cristofano a Monte Calvoli \nnel 1640 aveva 61 abitanti, nel 1745 noverava 157 \nabitanti; e nel 1833 conteneva 201 abitanti.",
    "original_title": "MONTECALVOLI, o MONTE CALVOLI",
    "page": 234,
    "slug": "montecalvoli-o-monte-calvoli",
    "byte_offset": 1461504
  },
  {
    "context": "in Val di Pesa.",
    "title": "MONTE CALVOLI",
    "body": "– Vedere MONTE CALVI.",
    "original_title": "MONTE CALVOLI",
    "page": 233,
    "slug": "monte-calvoli",
    "byte_offset": 1452950
  },
  {
    "context": "",
    "title": "MONTE CAMPOLESE",
    "body": "– Vedere CAMPOLESE \n(MONTE), e CAMPOLI. \n \n\n\n\n \n###ARTICLE### \nT:MONTE CAPANNA\nC:nell’Isola dell’Elba.\nB:– Vedere MARCIANA Comunità, e ISOLA D’ELBA.",
    "original_title": "MONTE CAMPOLESE",
    "page": 234,
    "slug": "monte-campolese",
    "byte_offset": 1463075
  },
  {
    "context": "in Val di Merse nel popolo di S.",
    "title": "MONTE CAPRAJO, o CAPRAJA",
    "body": "Giovan Battista a Recenza, Comunità \nGiurisdizione e 8 miglia toscane a ostro di Sovicille, \nDiocesi e Compartimento di Siena. \nPorta il nome di Monte Caprajo un’ antichissima rocca \nsituata sopra un poggio che propagasi dal monte di Tocchi \nper Recenza fino a Orgia e che è fiancheggiato alla sua \nbase da ponente a levante dal fiume Merse. \nQuesta rocca, stata un dì propugnacolo dei conti \ndell’Ardenghesca, fu disfatta nel 1180 per ordine \ndell’Imperatore Federigo I, come apparisce dalle \ncapitolazioni concesse in detto anno ai Sanesi. \nRealmente dopo poco le sue fortificazioni vennero \natterrate, come rilevasi da un rogito del 22 ottobre 1186 \nesistente nell’ARCH. DIPL. SENESE al Kaleffo \ndell’Assunta N.° 700 Cart. 613. \n Peraltro lo stesso fortilizio fu dai Sanesi riedificato, \nessendo che nell’ultima guerra (anno 1554) Monte \nCaprajo sostenne un cannoneggiamento dalle genti \nimperiali, dalle quali fu preso e smantellato. \nLe rovine della rocca di Monte Caprajo sono pittoriche; \npoiché ivi tuttora si veggoni i diversi cerchi di mura a più \nordini con un’ alta torre, o cassero nel centro, mentre \nintorno gli fa corona un bel bosco. \nNella torre di Monte Caprajo sino al principio del secolo \ncorrente visse, e quivi morì l’abate Alessandro Borghesi \ndi Siena ultimo del suo ramo.",
    "original_title": "MONTE CAPRAJO, o CAPRAJA",
    "page": 235,
    "slug": "monte-caprajo-o-capraja",
    "byte_offset": 1463238
  },
  {
    "context": "",
    "title": "MONTE CAPRIONE",
    "body": "– Vedere AMEGLIA, CAPO CORVO, CORVO (MONTE o PUNTA DEL).",
    "original_title": "MONTE CAPRIONE",
    "page": 235,
    "slug": "monte-caprione",
    "byte_offset": 1464627
  },
  {
    "context": "",
    "title": "MONTE CARCHIO dell’Alpe Apuana",
    "body": "– Vedere \nSERAVEZZA Comunità.",
    "original_title": "MONTE CARCHIO dell’Alpe Apuana",
    "page": 235,
    "slug": "monte-carchio-dell-alpe-apuana",
    "byte_offset": 1464708
  },
  {
    "context": "",
    "title": "MONTE CARELLI o MONTECARELLI nel Val d’Arno superiore",
    "body": "– Castello con chiesa parrocchiale (S. \nJacopo) nel pievanato di Scò, Comunità medesima di Scò, \nGiurisdizione e quasi 2 miglia toscane a ponente \nmaestrale di Castelfranco di Sopra, Diocesi di Fiesole, \nCompartimento di Arezzo. \nRisiede sopra una balza precipitosa di terreno tufaceo fra \nla strada maestra che guida al Pian di Scò al torrente \nFaella. \nLa parrocchia di S. Jacopo a Montecarelli nel 1833 \nnoverava 263 abitanti.",
    "original_title": "MONTE CARELLI o MONTECARELLI, nel Val d’ ",
    "page": 235,
    "slug": "monte-carelli-o-montecarelli-nel-val-d-arno-superiore",
    "byte_offset": 1464780
  },
  {
    "context": "",
    "title": "MONTE CARELLI o MONTECARELLI in Val di Sieve",
    "body": "– Borghetto con sovrastante castellare, e chiesa \nparrocchiale (S. Michele) nel piviere di S. Gavino \nAdimari, Comunità Giurisdizione e circa miglia toscane 4 \na settentrione di Barberino di Mugello, Diocesi e \nCompartimento di Firenze. \nRisiede sulla cresta di un monte che scende nella \n\ndirezione di settentrione e ostro dell’Appennino della \nFuta, o di Monte Fò, attraversato dal strada R. postale di \nBologna che qua trova la terza posta da Firenze. Esso ha il \ntorrente Stura a ponente e il Sorcella a levante. \nIl borghetto di Montecarelli è lungo la strada postale, ma \nil castellare con la chiesa e poche altre case risiedono in \nun risalto del poggio a levante della via regia. \nQuesto Montecarelli è circa 940 braccia sopra il livello del \nmare, da 45 braccia sopra la strada postale. Esso fino dal \nsecolo XI per lo meno apparteneva ai conti Alberti e ai \nloro autori. Avvegnachè oltre la donazione della così detta \ncontea dello Stale sull’Appennino della Futa, fatta nel \n1048 dal C. Guglielmo figlio del C. Lottario de’Cadolingi \na favore de’Cistercensi della badia a Settimo, oltre un \ncontratto del 2 settembre 1091, col quale il C. Uguccione \nfiglio del suddetto C. Guglielmo acquistò da Bernardo del \nfu Tegrimo figlio di Uberto alcune terre poste nel luogo di \nS. Martino Adimari nella giurisdizione e corte di \nMontecarelli, potrei citare fra le carte della sunnominata \nbadia una del 3 gennajo 1104 rogata nel luogo stesso di \nMontecarelli, con la quale il conte Ugo figlio del conte \nUguccione per se, e per il C. Lottario suo fratello investì il \npriore del monastero di S. Salvatore di Valdibona (dello \nStale), per conto e a nome della badia a Settimo, \ndell’annua rendita di quattro soldi d’ argento dovuta in \nporci e pecore al suddetto conte dai nipoti di Giovanni di \nGuinigio . – Che poi nei secoli susseguenti la signoria di \nquesto territorio tossasse ai conti Alberti,oltre quanto fu \navvertito dagli Articoli BARBERINO DI MUGELLO \nComunità, e MANGONA, lo conferma una pergamena \ndella stessa provenienza in data del 18 aprile 1289. È uno \nistrumento di locazione di un podere posto in Valdibona \n(Stale) nel contado dei conti Alberti di Mangana, che a \nnome della badia a Settimo il suo abate diede a lavorare a \nun tale Venuto da Montecarelli con l’obbligo di pagare \nmetà de’frutti che raccoglieva. – (ARCH. DIPL. FIOR. \nloc. cit. \nComecchè Montecarelli sino dal 30 agosto del 1330 si \nfosse sottomesso alla Repubblica Fiorentina pure i conti \nAlberti continuarono a signoreggiarvi fino dopo la metà \ndel secolo XIV. Allora il castello i Montecareli era \nposseduto dal conte Tano del fu conte Azzolino degli \nAlamberti di Mangona, soggetto notissimo nella storia \nfiorentina per essere uno degli alleati dall’arcivescovo \nGiovanni Visconti di Milano, compreso nel trattato di \nSarzana del 1353. Con tutto ciò essendosi egli mostrato \nanche dopo quella pace uno de’più accaniti nemici della \nrepubblica fiorentina, fu da una mano dei soldati di questo \nvinto e preso nel suo castello di Monte Vigagni, e \nfinalmente in Firenze nel dì 14 settembre del 1360 \ndecapitato e quel castello smantellato. –(ERRATA : \nMATTEO VILLANI, Cronica Lib. II. c. 12.) – \n(MATTEO VILLANI, Cronica Lib. IX. c. 108). – Lo che \navvenne dopo che i reggitori della repubblica con due \nprovvisioni del 1351 e 1352 avevano dichiarato i conti di \nMontecarelli ribelli in perpetuo del Comune. \n(RIFORMAGIONI DI FIR.) \nContuttociò la Signoria di Firenze pochi anni dopo (nel \n1382) fece pagare a Piero e Marco de’conti Alberti una \nsomma per il recinto, terre, e case ed ogn’ altro, già \nposseduto in Montecarelli dal conte Tano. (AMMIR. Stor. \nFior. Lib. XIV). \n\n\n\nAl prenominato conte Tano di Azzolino apparteneva \nanche il padronato della chiesa parrocchiale di \nMontecarelli, per modo che egli nel 1349 eleggeva il di \nlei rettore nella persona del prete Bonajuto del fu \nGiannozzo, che poco dopo da don Forese de’Medici \npievano di S. Gavino Adimari fu confermato. –(BIBL. \nDEL SEMIN. FIOR. MS. dell’Ogna in aggiunta alla \nDescriz. Del Mugello del Brocchi). \nNel 13 novembre dell’anno 1360, cioè, due mesi dopo \ndecapitato il conte Tano, fu approvata una provvisione \ndella Signoria di Firenze, per la quale ad istanza del \ncomune di Montecarelli fu inibito agli abitanti indigeni di \nalienare ai forestieri i beni compresi in quel territorio \ncomunale, dichiarando che alcun ufiziale del comune di \nMangona non dovesse d’ allora in poi esercitare \ngiurisdizione veruna in Montecarelli, e viceversa quelli di \nquest’ ultimo paese non estendessero la giurisdizione loro \nsopra il Comune di Mangona. (ARCH. DIPL. FIOR. arte \ndell’Arch. Gen.) \nDa Montecarelli prese il casato il cardinale diacono \nGregorio del titolo di S. Giorgio al Vello d’ oro; per opera \ndel quale alla fine del secolo XII fu stabilito in \nMontecarelli un monastero di mo nache Benedettine sotto \nl’invocazione di S. Agnese, le quali vennero poi traslocate \nin quello di S. Lucia al Borgo di S. Lorenzo, e di là a \nFirenze per bolla del Ponteficie Onorio IV nell’asceterio \ndi S. Maria ad Nives presso Porta S. Gallo. \nPortava eziandio il distintivo da Montecarelli quel Neri \nche fu nel 1343 capitan generale e vicario della \nRepubblica Fiorentina nella provincia di Garfagnana, \nresidente a Coreglia. – (ARCH. DIPL. FIOR. Carte \ndell’Arch. Gen.) \nDopo che restò terminata l’attuale strada R. postale di \nBologna, e abbandonata quella antica del giogo di \nScarperia, fu aperto in Montecarelli uno spedaletto per i \npellegrini a forma del regolamento pubblicato dal \nconsiglio di reggenza il 18 novembre 1751. \nNel distretto parrocchiale di Montecarelli è compresa la \nvilla e tenuta di Erbaja della nobile famiglia Dini, nel cui \nsuolo veggonsi piccole prominenze, o colli formati di \nrocce serpentinose emerse di mezzo a quelle sedimentarie \ndel sovrastante Appennino. \nSimili rocce incontransi pure nei campi situati a ponente \ndi Montecarelli, e specialmente nel podere di Gualda. – \nVedere ERBAJA presso MONTE CARELLI. \nLa parrocchia di S. Michele a Montecarelli nel 1351 \ncontava 211 abitanti, nel 1745 ne aveva 254, e nel 1833 \nnoverava 305 abitanti.",
    "original_title": "MONTE CARELLI o MONTECARELLI in Val di Sieve",
    "page": 235,
    "slug": "monte-carelli-o-montecarelli-in-val-di-sieve",
    "byte_offset": 1465281
  },
  {
    "context": "(Mons Caroli) nel Val d’ Arno superiore.",
    "title": "MONTE CARLO",
    "body": "– Convento con chiesa parrocchiale (S. \nFrancesco) dei PP. della Riforma francescana, detti \ndell’Osservanza, nel piviere, Comune Giurisdizione e \nappena un miglio toscano a scirocco della terra di San \nGiovanni, Diocesi di Fiesole, Compartimento di Arezzo. \nRisiede sopra un vago poggetto, alle di cui falde scorre un \nrio omonimo, posto a cavaliere della strada regia aretina, \nda cui è appena 1/2 miglio toscano distante. – Porta il \nvocabolo di Monte Carlo dal suo antico possessore che fu \nCarlo Ricasoli, il quale verso il 1428 donò il monticello \nportante il suo nome con bosco e terreni annessi ai Frati \n\nFrancescani dell’Osservanza, in tempo che viveva S. \nBernardino da Siena fondatore della stessa Riforma. \nAppena che quei religiosi nel 1429 impresero a gettare \ncostà i fondamenti d’ un nuovo convento, Poggio \nBracciolini, allora segretario delle lettere Apostoliche, \nottenne dal Ponteficie Martino V un breve che ordinava al \nvescovo di Fiesole d’ impedire in Monte Carlo la \nprosecuzione di quella fabbrica. \nQuesto fatto eccitò contro il Poggio lagnanze dell’erudito \nNiccolò Niccoli e di un famigerato predicatore, Fra’ \nAlberto da Sarteano, sicché entrambi scrissero lettere di \nriprensione, cui il Poggio rispondeva protestandosi \nsinceramente cristiano, e avvisando nel tempo stesso il \nNiccoli della bella posizione di Monte Carlo, come quella \nche egli riguardava non molto confacente ad una vita \ncontemplativa e di penitenza religiosa. \nNon mi sorprende, scriveva il Poggio, che questi frati si \ndolgano perché è loro impedito di stabilirsi in così ameno \nsoggiorno, e l’eccellenza del nostro vino, che non ha \ninvidia al nettare di Giove, è di grande allettativa sì per gli \nindigeni, che per i forestieri. Ma i religiosi della Riforma \ntrionfarono, e a dispetto del segretario apostolico si vide \nben presto a Monte Carlo compito il convento con \nl’annessa e devota chiesa di S. Francesco. \nRealmente cotesta clausura merita di essere visitata non \ntanto per l’amena sua situazione, e per il rigoglioso bosco \nche le fa corona, quanto ancora per il modo decente con \ncui da quei claustrali è tenuta tutta la fabbrica. – La chiesa \npoi, che è di grandezza mediocre con 5 altari, ed un bel \ncoro può dirsi un modello di lindura e di devozione. Due \ndi quegli altari hanno quadri di autori sanesi del secolo \nXV, ed è segnatamente pregevole quello della SS. \nAnnunziata con graziosi spartimenti di figurine nel \nsottoposto gradino dell’altare. \nNella pendice occidentale del colle di Monte Carlo, \nrimontando il borro detto ai Frati, si trovano avanzi di \nconchiglie fossili d’acqua dolce, in parte calcinate, mentre \naltre conservano il loro naturale colore madreperlato. \nLa parrocchia di S. Francesco a Monte Carlo nel 1833 \ncontava 265 abitanti.",
    "original_title": "MONTE CARLO",
    "page": 236,
    "slug": "monte-carlo",
    "byte_offset": 1471560
  },
  {
    "context": "già VIVINAJA in Val di Nievole.",
    "title": "MONTECARLO, o MONTE CARLO",
    "body": "– Terra con fortilizio, che fu capoluogo \ndel vicariato della valle Ariana granducale, poi di \npotesteria, ora semplice Comunità con chiesa prepositura \ne collegiata (S. Andrea) unita alla pieve di S. Pietro in \ncampo nella Giurisdizione e miglia toscane 2 a \nsettentrione dell’Altopascio, Diocesi di Pescia, una volta \ndi Lucca, Compartimento di Firenze. \nRisiede nella sommità di un poggio quasi isolato, dove fu \nla famosa rocca del Ceruglio, circa 300 braccia sopra il \nlivello del mare Mediterraneo; alla cui base scorre da \nmaestro a scirocco la Pescia di Collodi, dal lato di \nponente il torrente Leccio, mentre il padule di Bientina, o \ndi Sesto bagna i suoi piedi verso libeccio e ostro. \nTrovasi nel grado 28° 19’ 8” di longitudine, e 43° 51’ 2” \ndi latitudine, 9 miglia a levante di Lucca, 4 miglia toscane \na ostro di Pescia, 15 a libeccio di Pistoja, e 20 miglia \ntoscane a grecale di Pisa. \nSebbene la terra di Monte Carlo debba il suo nome al \nfiglio del re Giovanni di Boemia, che fu poi Carlo IV \n\n\n\nImperatore, la sua origine ci richiama a memorie assai più \nvetuste. Avvegnachè pochi passi fuori di Monte Carlo dal \nlato orientale, nel poggetto dove attualmente riposano le \nossa dei trapassati abitatori di quella terra, colà esisteva il \ncastello di Vivinaja con la famosa casa di campagna \nposseduta dal Marchese Bonifazio e dalla gran contessa \nMatilda, là dove sul declinare del secolo XI accoglievansi \nad ospizio pontefici, imperatori, e tanti altri personaggi di \naltissima sfera. – Vedere LUCCA. \nFu poi presso le mura occidentali della terra di Monte \nCarlo, dove si alzava la famosa rocca del Ceruglio, asilo \nimpenetrabile dei soldati tedeschi, che ivi e nell’Agosta di \nLucca si resero forti dopo mancato il capitano Castruccio, \nsicché di costà tennero in freno la città di Lucca e suo \ncontado innanzichè fosse da quei militi liberata \nall’incanto. \nTanto Vivinaja , quando la rocca del Ceruglio dopo il 1333 \nperdettero il loro nome in quello di Monte Carlo, e se \nqualche volta si trovano quei luoghi per incidenza dopo \ndetta epoca rammentati, non fia mai di riscontrare \nscritture, in cui anteriormente al 1333 sia fatta menzione \ndel paese di Monte Carlo e della sua pieve. \nImperocché prima d’allora la popolazione del Ceruglio e \nquella di Vivinaja dipendevano dalla chiesa plebana di S. \nPietro in Campo, chiesa situata alle falde del poggio verso \ngrecale poco lungi dalla ripa destra della Pescia minore, \nossia della Pescia minore, ossia della Pescia di Collodi. \nUna delle più antiche memorie superstiti di essa pieve \nl’ha somministrata l’Arch. Arciv. lucchese in un \ndocumento pubblicato nel T. V P. III delle memorie per \nservire alla storia di quel ducato. È un istrumento del 1 \nnovembre 913 fatto in Lucca, nel quale si tratta del \nservizio da prestarsi alla chiesa battesimale di S. Pietro \nsita in loco et finibus ubi dicitur Campora inter fluvio \nPiscia majore et minore. Se quest’ultima espressione deve \nprendersi alla parola, bisogna credere, che il corso delle \ndue Pescie sia stato in questa contrada variato, o che la \nchiesa attuale di S. Pietro in Campo, sebbene di \ncostruzione del secolo XIII o XIV, sia in una situazione \ndiversa da quella che lo fosse nei secoli anteriori al mille, \nmentre ora trovasi a ponente delle due Pescie. \nInoltre due altri istrumenti dell’istessa provenienza, in \ndata del 4 gennajo 914 furono stipulati entrambi in loco \nPiscie ad Ecclesia S. Petri, quod (sic) est plebe \nbaptisimale, etc. – (MEMOR. LUCCH. T. V. P. III). \nIl Baldasseroni nella storia della città di Pescia avvisa, \nqualmente nell’ano 1409 il Pontefice conferì in benefizio \na Nicolao Pignattelli di Napoi la chiesa di S. Andrea di \nMonte Carlo, cui era unita la vetusta pieve di S. Pietro in \nCampo. \nAll’Articolo CAMPO (S. PIETRO IN) si accennò, che \nquesta chiesa fu data dal Pont. Sisto IV (anno 1472) in \npadronato perpetuo alla casa Capponi di Firenze, per cui \nquei nobili acquistarono il possesso di una vasta tenuta \nannessa alla detta pieve, e di recente acquistata in compra \ndal Marchese Paolo Garzoni Venturi. Quindi si può \ncomprendere con quanta ragione nel 1797 Pietro Accolti \npretendesse la pievania di S. Pietro in Campo a Monte \nCarlo, contro Guglielmo Capponi; per cui nel 17 aprile di \ndetto anno furono inviate lettere alla Signoria di Firenze \ndal Pontefice Alessandro VI onde favorire l’Accolti. \nChe però Pietro Accolti presto o tardi riescis se nel suo \n\nintento lo prova una bolla del 1 maggio 1523, con la quale \nil Pont. Adriano VI liberava il Card. Pietro Accolti dalle \ncensure in cui doveva esser caduto per ritenere in \ncommenda la chiesa parrocchiale di Monte Carlo con varj \naltri benefizj. \nIn seguito la stessa chiesa, essendo stata rinunziata \ndall’Accolti predetto a Mons. Francesco Baldovinetti \nvescovo di Ancona, il Cardinal la riprese nel 1526, fino a \nche nel 1530 di nuovo la rinunziò al suo nipote Card. \nBenedetto Accolti, che ottenne nel 17 settembre 1530 dal \nPont. Clemente VII facoltà d’imporvi sopra una pensione \ndi 130 ducati d’oro. – Anche il Pont. Paolo III con bolla \ndell’8 luglio 1535 concedè al Card. Benedetto Accolti \narcivescovo di Ravenna il regresso alla chiesa di S. \nAndrea di Monte Carlo. Il qual documento è tanto più \nimportante per la vita del Card. Benedetto Accolti, in \nquanto che tutti i suoi biografi dissero, che nell’aprile del \n1535 il porporato predetto trovavasi in disgrazia del Pont. \nPaolo III, per ordine del quale lo stesso Accolti era \nprigione in Castel S. Angelo. – Finalmente nel 1 aprile del \n1545 il medesimo porporato firmò in Firenze un atto di \nprocura in testa di Giovan Battista Carnesecchi per \nprendere possesso in di lui nome della pieve di S. Andrea \na Monte Carlo. – (ARCH. DIPL. FIOR. Carte degli \nAccolti). \nComecchè io non conosca il documento relativo alla \nriunione delle due chiese qui sopra nominate, non ostante \nè credibile che il battistero di S. Pietro in Campo sino dal \nsecolo XIV fosse trasportato nella chiesa di Monte Carlo; \nil cui parroco preposto in memoria dell’antica preminenza \nsuole recarsi nel giorno del suo possesso a celebrare nella \nchiesa di S. Pietro in Campo, ridotta da gran tempo a \nsemplice oratorio annesso alla casa di fattoria. \nLa pieve di S. Andrea a Monte Carlo era già eretta in \ncollegiata quando, nel 1782, fu ricostruita più grandiosa, \nconservata però la tribuna col presbitero. Nella sottoposta \nconfessione meritano di essere visitati due putti giacenti, \nuno dei quali di marmo, l’altro di pietra serena, lavoro \nantico e di buono scalpello. \nPossono dirsi attualmente filiali della battesimale di \nMonte Carlo le seguenti 3 parrocchie: 1. S. Michele alle \nSpianate, 2. S. Jacopo all’Altopascio; 3. S. Maria al \nMarginone. – Sono semplici oratorj le chiese di S. Pietro \nin Campo, di S. Giuseppe in Piano, di S. Biagio a \nCercatoja , e di S. Pietro al Turchetto. \nIn quanto alle vicende politiche la terra di Monte Carlo, \nnon esclusa l’occupazione dei Pisani dal 1343 al 1366, si \nmantenne sotto il dominio lucchese durante un secolo \ndopo la sua fondazione, cioè dal 1333, quando ebbe il \nnome che porta, sino al 1437. Fu allora che i Fiorentini \navendo rivolto, sino al 1429, le armi contro Lucca, si \nposero all’assedio di Monte Carlo, e perché alla fine del \n1432 il castellano che guardava la rocca per i Lucchesi \ntrattò di consegnare quel castello al vicario della Rep. \nFior. residente a Pescia, scoperto, fu condotto a Lucca e \nimpiccato. – (BALDASSERONI, Istor. di Pescia). \nTornati dopo corta pace i fiorentini in quel di Lucca, \nrivolsero ogni cura all’acquisto di Monte Carlo, il quale \nCastello ai 20 di giugno del 1437 dovè rendersi a patti, \nbenché la rocca resistesse alcuni giorni di più prima di \ncedere; e due mesi dopo, sotto dì 28 agosto, la Signoria di \nFirenze accettò la sottomissione di Monte Carlo \n\n\n\naccordando ai suoi abitanti alcune franchigie. Finalmente \nall’epoca della pace fra Lucca e Firenze, firmata nel \nprincipio dell’anno 1441, Monte Carlo col suo territorio \nrestò unito al distretto fiorentino. \nNel 1469 gli abitanti di Monte Carlo ottennero dalla \nSignoria di Firenze di essere parificati, in quanto ai \nprivilegi municipali, alle altre terre della Val di Nievole. \nIn seguito si trattò di determinare i confini con le \ncomunità limitrofe. Alla confinazione fra Monte Carlo ed \nAltopascio furono nominati due distinti cittadini, cioè \nNeri del fu Gino Capponi e Angelo del fu Neri Vettori, i \nquali, di consenso della Rep. Fior. e di Don Giovanni del \nfu Piero Capponi, come maestro e signore della mansione \ndell’Altopascio, erano stati dichiarati arbitri dei comuni \npredetti, pronunziarono in Firenze sotto il dì 20 maggio \ndel 1457, il lodo dei respettivi confini fra le due comunità. \n– (Arch. delle Riformag. di Fir. e della Com. di Monte \nCarlo). \nPiù lunghe e più complicate furono le confinazioni fra la \ncomunità di Monte Carlo ed i paesi della Repubblica di \nLucca; alla qual cosa diede non piccol motivo una \ncontroversia nata nel 1490 sul dubbio, se i beni della \nvicina badia di Pozzevoli dovevano considerarsi compresi \nnello stato fiorentino, oppure nel lucchese. A rettificare \nciò si spedirono sulla faccia del luogo in commissarii \nmess. Antonio Malagonnelle, per la Repubblica \nFiorentina, e per quella di Lucca mess. Niccolò Tegrimi. I \nquali arbitri, nel giorno 15 ottobre 1491, proferirono lodo \nper i rogiti di ser Pietro Paolo di Bonaccorso Pinadoro \nnot. fior. e di ser jacopo Donati not. lucch., nel quale \nvenne deciso: che la strada romana serviva (siccome \nserve tuttora) di termine divisorio tra la comunità di \nMonte Carlo e lo Stato di Lucca. – Ma perché si faceva \ndifficoltà, se si dovesse intendere della strada romana, \nallora praticata dai viandanti, o veramente di un’altra \nstrada vecchia (l’antica francesca, di cui sino al sec. XVII \nsi vedevano ancora le vestigia accosto alla badia di \nPozzevoli) fu dichiarato dagli arbitri medesimi doversi \nintendere della strada a quel tempo battuta, di quella cioè \nche passa tuttora dal Borgo di Porcari, e rasentando \nl’osteria del Turchetto viene al ponte dell’Altopascio. – Il \nlodo predetto fra le altre cose determinò, che gli abitanti \ndi Monte Carlo non potessero essere astretti a pagare \nveruna gabella, se il loro bestiame pernottava nei beni di \ndetta badia, posti nel contado di Lucca, e facendosi da essi \nqualche danno nei luoghi medesimi, che dovessero i \ndanneggiati ricorrere al tribunale stabilito in Monte Carlo. \n– (RIFORM. DI FIRENZE). \nNel 1554 durante la guerra di Siena il maresciallo Piero \nStrozzi, essendo con numerosa oste partito \nimprovvisamente da Siena, trascorse predando tutta la val \nd’Elsa, e guadato l’Arno a Calcinaja, di là per il bosco \ndelle Cerbaje s’indirizzò all’Altopascio e poi a Monte \nCarlo. Che sebbene a Pescia fossero giunti gl’Imperiali \ncapitani dal Marchese di Marignano, sebbene questi fosse \nstato preceduto dal capitano spagnuolo Gregorio di \nValdesa che recava un rinforzo di 50 cavalli e 200 \nfucilieri a Nastagio di Fabiano castellano della rocca di \nMonte Carlo, non per questo si poté impedire che la terra \nsuddetta non pervenisse in potere dello Strozzi, per \nmalvagità del castellano; il quale invece di accogliere il \ncapitano spagnuolo, vendé bruttamente quella fortezza \n\nallo Strozzi, che ne consegnò la difesa a Giovacchino \nGuasconi fuoruscito fiorentino con 300 fanti, \nprovvedendola di munizioni e vettovaglie da potersi \ndifendere per molto tempo. Infatti dopo essere ritornato il \ngrosso dei due eserciti intorno a Siena, il marchese di \nMarignano destinò valenti capitani con scelte compagnie \nper riavere Monte Carlo, ma inutilmente. Imperocché, \noltre l’esser forte per posizione, aveva castello ben \nguarnito con un bastione, e soldati per i luoghi vicini, \nonde impedire alle truppe bloccate di correre a rubare \ncome soleano nella circostante campagna di S. Piero in \nCampo, di Montechiaro, al Turchetto, e in Altopascio; e \ncosì fu guardato Monte Carlo per insino dopo la \ncapitolazione di Siena. \nNon erano scorsi due anni, dacchè questo paese era caduto \nin potere del duca Cosimo de’Medici, quando costà per \nordine dello stesso principe fu posta mano e dato principio \nad una più regolare fortificazione coll’edificare nella parte \nvolta a maestro, e poco lungi dall’antica rocca di Monte \nCarlo, una meglio intesa fortezza munita di baluardi e di \ncortine. Per la qual cosa dovettero fornire le spese occorse, \ne poi quelle del mantenimento della guarnigione, tutte le \ncomunità della Val di Nievole mediante una tassa annuale, \nla quale fu tolta nel 1775 dal Granduca Leopoldo I \ninsieme coll’inutile presidio militare di Monte Carlo. \nSebbene abbandonata, ammiransi tuttora la intelligenza e \ngrandiosità di quelle fortificazioni situate fuori della terra \ndi Monte Carlo dal lato di ponente maestro. \nAveva Monte Carlo un piccolo ospedale, riunito sul \ndeclinare del secolo XVIII a quello di Pescia, e un \nmonastero di monache Francescane, soppresso nel 1810. \nQuesta lettera sotto il governo Mediceo fu dichiarata \nresidenza di un vicario che estendeva la sua giurisdizione \nnella Valle Ariana granducale, abolito dalla legge del 30 \nsettembre 1772, in ordine alla quale fu restituito in Monte \nCarlo un potestà dipendente, rapporto al criminale, dal \nvicario di Pescia. Da pochi anni però il pretorio di Monte \nCarlo è stato traslocato nel sottoposto borgo \ndell’Altopascio, dove attualmente risiede il potestà come \nluogo più comodo ai comunisti sulla strada regia \nprovinciale, e presso al porto del padule, e da molte altre \nvie rotabili. \n \nMOVIMENTO della Popolazione della Terra di \nMONTECARLO a quattro epoche diverse, divisa per \nfamiglie. \n \nANNO 1551: Impuberi maschi -; femmine -; adulti \nmaschi -, femmine -; coniugati dei due sessi -; \necclesiastici dei due sessi -; numero delle famiglie 328; \ntotale della popolazione 1821. \nANNO 1745: Impuberi maschi 369; femmine 318; adulti \nmaschi 450, femmine 505; coniugati dei due sessi 638; \necclesiastici dei due sessi 67; numero delle famiglie 449; \ntotale della popolazione 2347. \nANNO 1833: Impuberi maschi 485; femmine 458; adulti \nmaschi 487, femmine 443; coniugati dei due sessi 990; \necclesiastici dei due sessi 37; numero delle famiglie 544; \ntotale della popolazione 2900. \nANNO 1839: Impuberi maschi 479; femmine 479; adulti \nmaschi 487, femmine 498; coniugati dei due sessi 994; \necclesiastici dei due sessi 29; numero delle famiglie 548; \n\n\n\ntotale della popolazione 2966. \n \nComunità di Monte Carlo. – Il territorio di questa \ncomunità abbraccia una superficie di 10491 quadrati, dei \nquali 325 sono presi da corsi d’acqua e da strade. – Vi si \ntrovava nel 1833 una popolazione di 6472 abitanti, a \nragione di 510 individui per ogni miglio quadrato di suolo \nimponibile. \nQuesta comunità da gran tempo stata unita a quella \ndell’Altopascio, confina dalla parte di grecale e di levante \nsino a ostro libeccio con quattro territori comunitativi del \nGranducato, e per gli altri lati con le Comunità di \nCapannori e di Villa Basilica spettante al Ducato di \nLucca. \nDal lato di grecale e di levante si tocca col territorio \ncomunitativo di Pescia, a partire dalla cosiddetta via del \nconfine per andare al mulino di S. Pietro in Campo, e di là \npassando davanti alla piazza della stessa chiesa e della \ncasa di fattoria entra per il fossetto omonimo nell’alveo \ndella Pescia di Collodi , e per un miglio percorre, e quindi \nattraversa per andare incontro al fosso di Monte Carlo. \nCon questo fosso s’inoltra nel piano orientale, avendo \nsempre di rimpetto a levante per circa miglia toscane 2 e \n1/2 la Comunità di Pescia, cui sottentra quella di Uzzano \nperaltro buon miglio mediante il fosso medesimo, poscia \nlungo la strada R. pistojese che viene da Pisa fino ai \nPonticelli, la dove sbocca la strada provinciale \ndell’Altopascio. \nA quel trivio dal lato di scirocco sottentra a confine la \nComunità di Fucecchio, cui serve di limite la stessa strada \nRegia pistojese sino al quadrivio con la via Francesca, \nossia Romea che viene dall’Altopascio. Ivi il territorio di \nMonte Carlo forma un angolo acuto, in guisa che \ncambiando direzione da ostro scirocco a maestrale \npercorre la via Francesca di conserva con Comunità di \nSanta Croce sino dove sbocca la via comunitativa del \nGrifolieto, la quale percorre lasciando a destra la via \nFrancesca, quindi mediante il rio di Grifolieto si dirige \nverso ponente nella Fossa a navareccia dell’Altopascio. \nCostà rimontando la stessa Fossa trova nella ripa opposta \nverso ponente il territorio di Lucca, ed insieme con esso \npassa sopra il ponte dell’Altopascio nella Via Francesca, \nla quale percorre di conserva con il territorio lucchese, dal \nponte suddetto sino passata l’osteria del Turchetto, per il \ntragitto contrassegnato da 38 termini di pietra numerati \ndal 116 al 78 inclusive. \nPassata l’osteria del Turchetto trova la strada di Poggio \nmozzo, la quale scende da settentrione e mediante questa \nla Comunità di Monte Carlo percorre di fronte allo stato \nlucchese un seguito di 28 termini, cioè dal 77 al 50 \ninclusive, fino all’immagine detta di Montauto, dove \nsbocca la strada comunitativa che a va a Monte Carlo, e \nnella quale s’introduce sino a che al termine 32° incrocia \ncon la via calessabile che da S. Martino in Colle passa per \nla dogana di Montechiari . Di costà entra nella via \npedonale detta dell’Anfrione, col la quale piegando da \nsettentrione a grecale scende verso levante dal temine 31° \nsino all’8°. Ivi entra nel rio della Puzzola, e con esso \ndirigesi verso maestrale fino al termine 5°, finché \nrivolgendosi a grecale percorre gli altri cinque termini di \nfronte al territorio lucchese passando con esso per la via \ndel confine, dove ritorna a contatto la comunità di Pescia \n\ndel Granducato. \nFra i maggiori corsi d’acqua che bagnano il territorio \ncomunitativo di Monte Carlo contasi la Pescia di Collodi , \nla qual fiumana dal lato di grecale rasenta, e quindi \ndirimpetto a levante entra dentro il territorio in questione. \nTutti gli altri corsi d’acqua sono fossi e rivi tributarii della \nstessa fiumana o del lago di Bientina. Il maggiore dei \nquali è il fosso di Sibolla che impaluda nel piano a \nscirocco di Monte Carlo, dove forma il laghetto Sibolla . \nA questo fosso che un dì segnava i confini fra la comunità \ndi Vivinaja e quella dell’Altopascio, appella un decreto \ndel potestà di Lucca, firmato nel dì 22 agosto 1263, per \ncontinuare a scavare la dogaja di Sibolla, situata nella \nSelva Salese della veneranda mansione dell’Altopascio, la \nquale dogaja incominciava nel (Comune di Vivinaja . – \nArchivio Diplomatico Fiorentino Bullettone d’istrumenti \nin copia della mansione d’Altopascio). \nMolte sono le strade rotabili che attraversano questa \ncomunità. Fra le altre contasi la Regia Pistojese che passa \nper le Cerbaje, da Calcinaja al Borgo Buggiano; 2. la \nstrada Regia dell’Altopascio; \n3. la via provinciale Francesca; 4. La via che staccasi \ndalla Regia lucchese degli Alberighi e che porta a Monte \nCarlo; l’antica via Romea. \nLa natura del terreno che cuopre questa comunità è di \nalluvione nel piano, di grès tufaceo nel monte, alternante \ncon strati di schisto argilloso, i quali in alcuni punti si \nriducono in un’argilla silicea cenerina biancastra, ottima \nper vasi da fondere bronzi e vetri; per cui è nota la terra di \nMonte Carlo in guisa che la sua escavazione costituisca un \narticolo di commercio. \nRispetto alla cultura e produzioni principali del suolo, la \ncomunità di Monte Carlo possiede in pianura una grande \nestensione dell’antica Cerbaja, vestita tuttora di sterminate \npiante di lecci e di querci con altri alberi di macchia forte. \nPossiede vasti campi sativi, dove si sementano granaglie \ndi ogni specie, canape, lino e granoturco; mentre la parte \nmontuosa che si avvicina al capoluogo è coltivata a uliveti \ne viti, le quali ultime producono vini squisiti e spiritosi. \nEra infatti in tanto credito l’uva del Tribbiano di Monte \nCarlo, che la stessa comunità fu tassata di somministrarne \nannualmente una dose proporzionale alla Regia dispensa, \ne cantina dei Gran Duchi Medicei; sino a che codesta tassa \nfu ridotta a una contribuzione pecuniaria, e finalmente \ntolta da Leopoldo I nel 1775, allora chè col regolamento \nrestò anche abolita, come si è detto di sopra, la tassa che \nsolevano pagare tutte le comunità della Val di Nievole per \nla guarnigione e per la fortezza di Monte Carlo. \nDagli ordini del comandante della fortezza di Monte Carlo \ndipendevano tutte le milizie della Val di Nievole \nsuperiore, ossia della parte di Valle Ariana spettante al \nGranduacato. \nIl soppresso monastero di S. Anna delle Clarisse esisteva \ndall’estremità occidentale di Monte Carlo, a poca distanza \ndalla fortezza, e la sua clausura dalla parte di ponente era \nserrata dalle mura castellane. \nLa comunità mantiene due medici, uno dei quali risiede \nall’Altopascio. \nIn Monte Carlo non vi sono mercati settimanali. Vi si \npraticano due fiere languide annuali, una li 25 giugno nel \ncapoluogo, e l’altra nel 25 luglio all’Altopascio. \n \n\n\n\nQUADRO della Popolazione della Comunità del \nMONTECARLO a quattro epoche diverse. \n \n- nome del luogo: Altopascio, titolo della chiesa: SS. \nJacopo e Cristofano (già Mansione, ora Rettoria), diocesi \ncui appartiene: Pescia (già di Sanminiato e prima di \nLucca), popolazione anno 1551 n° 222, popolazione anno \n1745 n° 645, popolazione anno 1833 n° 1100, \npopolazione anno 1839 n° 1204 \n- nome del luogo: Marginone, titolo della chiesa: S. Maria \nad Martires già S. Marta (Rettoria), diocesi cui \nappartiene: Pescia (già di Lucca), popolazione anno 1551 \nn° -, popolazione anno 1745 n° 1032, popolazione anno \n1833 n° 989, popolazione anno 1839 n° 1103 \n- nome del luogo: MONTECARLO, titolo della chiesa: S. \nAndrea (Prepositura), diocesi cui appartiene: Pescia (già \ndi Lucca), popolazione anno 1551 n° 1821, popolazione \nanno 1745 n° 2347, popolazione anno 1833 n° 2900, \npopolazione anno 1839 n° 2966 \n- nome del luogo: Spianate, titolo della chiesa: S. Michele \n(Rettoria), diocesi cui appartiene: Pescia (già di Lucca), \npopolazione anno 1551 n° -, popolazione anno 1745 n° \n782, popolazione anno 1833 n° 1339, popolazione anno \n1839 n° 1468 \n \n- Totale abitanti anno 1551 n° 2043 \n- Totale abitanti anno 1745 n° 4806 \n \nEntra nella Comunità di Montale la seguente frazione \n \n- nome del luogo: Chiesina Uzzanese, Comunità donde \nproviene: Pescia, abitanti anno 1833 n° 144, abitanti anno \n1839 n° 177 \n \n- Totale abitanti anno 1833 n° 6472 \n- Totale abitanti anno 1839 n° 6918",
    "original_title": "MONTECARLO, o MONTE CARLO",
    "page": 236,
    "slug": "montecarlo-o-monte-carlo",
    "byte_offset": 1474442
  },
  {
    "context": "in Val di Sieve.",
    "title": "MONTE CAROSO, o ALLA TASSAJA",
    "body": "– Casale con parrocchia (S. Clemente) filiale della pieve \ndi Faltona, Comunità Giurisdizione e circa 4 miglia \ntoscane a levante del Borgo S. Lorenzo, Diocesi e \nCompartimento di Firenze. \nLa moderna chiesa risiede sul fianco settentrionale del \nMonte Senario, a levante e poco lungi dalla soppressa \nbadia di Buonsolazzo. L'aulica chiesa di Monte Caroso fu \ndata ai Cistercensi della badia a Settimo per decreto del \nvescovo fiorentino Antonio Orso sotto dì 10 ottobre 1320, \ne quindi nel 1471 ceduta al Monastero di Buonsolazzo, \nfinché la stessa chiesa fattasi rovinosa fu soppressa la \nparrocchia e raccomandata al parroco della Tassaja, che è \nun miglio sotto il poggio di Monte Caroso, dove oltre il \nrovinato tempietto esisteva un castelletto o torre, di cui \ntrovansi a fior di terra pochi indizii di muraglie. \nAnche il distretto parrocchiale della chiesa di S. Michele \ndi Carzavecchia fu aggregato alla cura di S. Clemente alla \nTassaja, mentre i beni vennero donati ai monaci di \nBuonsolazzo per decreto di Fr. Angiolo Acciajoli Vesc. di \nFirenze, emanato li 10 marzo 1350. – (ARCH. DIPL. \nFIOR. Carte di Cestello) – Vedere ABAZIA DI BUON \nSOLAZZO, E FALTONA (PIEVE DI) \nLa parrocchia di S. Clemente a Monte Garoso , o alla \n\nTessaja, nel 1833 noverava 192 abitanti.",
    "original_title": "MONTE CAROSO, o ALLA TASSAJA",
    "page": 240,
    "slug": "monte-caroso-o-alla-tassaja",
    "byte_offset": 1497392
  },
  {
    "context": "",
    "title": "MONTE DI CASALE",
    "body": "– Vedere CASALE (MONTE DI) DEL BORGO SANSEPOLCRO.",
    "original_title": "MONTE DI CASALE",
    "page": 240,
    "slug": "monte-di-casale",
    "byte_offset": 1498734
  },
  {
    "context": "in Romagna.",
    "title": "MONTE CASALE DI MODIGLIANA",
    "body": "– \nVedere CASALE (MONTE) DI MODIGLIANA.",
    "original_title": "MONTE CASALE DI MODIGLIANA",
    "page": 240,
    "slug": "monte-casale-di-modigliana",
    "byte_offset": 1498809
  },
  {
    "context": "",
    "title": "MONTE CASSOLI, o CASCIOLI",
    "body": "– Vedere CASCIOLI (MONTE).",
    "original_title": "MONTE CASSOLI, o CASCIOLI",
    "page": 240,
    "slug": "monte-cassoli-o-cascioli",
    "byte_offset": 1498896
  },
  {
    "context": "in Val di Cecina.",
    "title": "MONTE CASTELLI",
    "body": "– Villaggio già \ncastello che ha chiesa plebana (SS. Jacopo e Filippo) \ncapoluogo di Comunità riunita a quella di Castelnuovo di \nVal di Cecina, nella Giurisdizione e circa 6 miglia toscane \na scirocco di Pomarance, Diocesi di Volterra, \nCompartimento di Pisa. \nÈ situato sopra un poggio di gabbro, al ponente del quale \nscorre per una profonda gola il torrente Pavone, mentre la \nsua base a levante e a grecale è lambita dal fiume Cecina \nche dal lato di settentrione il nominato torrente accoglie. \nNon è da confondere questo di Val di Cecina col Monte \nCastelli del Chianti, ne con quello di Strove in Val d’Elsa, \nmolto meno col Monte Castello di Val d’Era. – \nImperocché questo di Val di Cecina nei primi secoli dopo \nil mille apparteneva ai vescovi di Volterra, quello del \nChianti ai nobili da Ricasoli, e l’altro di Strove alla Badia \na Isola. \nIl Monte Castelli in Val di Cecina fu cagione di gravi e \nlunghe dispute fra i vescovi e il Com. di Volterra; poiché i \nprimi pretendevano giurisdizione temporale sul castello \nmedesimo, affacciando i privilegj concessi da Arrigo VI \n(anno 1186) al Vescovo Ildebrando de'Pannocchieschi; e \nda Federigo II (anno 1224) a Pagano, pure \nde’Pannocchieschi, vescovo di Volterra confermati. A \ntenore dei quali diplomi la chiesa volterrana fra gli altri \nluoghi ottenne non solo il Monte Castelli della Val di \nCecina, ma anche l’altro di Val d'Elsa, tostochè fu dato in \nfeudo, totum podium Montis Castelli situm juxta \nBucignanum et podium totum Montis Castelli situm juxta \nStrove. – Vedere BUCIGNANO. \nInfatti nel 1292 gli abitanti del castello di Monte Castelli, \ndopo aver fatto istianza e ottenuto il richiesto consenso dal \nvescovo di Volterra, loro signore, elessero in potestà \nFrancesco de’Pannocchieschi dei nobili della Pietra. \nPer altro anche innanzi a questo tempo gli uomini del \nComune di Monte Castelli giuravano fedeltà al Com. di \nVolterra, come resulta da un atto pubblico del 1204, \nesistente fra le membrane di quella Comunità, attualmente \nriunite nell’Arch. Dipl. di Firenze. \nNon citerò una quietanza del 12 gennajo 1249, con la \nquale mess. Alberto di Ruggieri da Cuona con atto \npubblico rogato in Poggibonsi dichiarò di aver ricevuto \ndall’università di Monte Castelli lire 25 per salario dei \nnove mesi che fu rettore di Monte Castelli. Non parlerò \ndell’elezione fatta nel 10 dicembre 1255 allo stesso ufficio \ndi Filiano della Suvera né di quella del 21 dicembre 1255 \ndi Ubertino da Gaville, e nel 4 settembre del 1265 di \n\n\n\nChianni Conte da Gangalandi; dirò bensì, che molti \nluoghi del contado di Volterra, nei quali avevano \ngiurisdizione, nel 1252 e 1253, i Vescovi dopo la suddetta \netà si sottomisero al Comune di Volterra. \nArroge che i reggitori di detta città intorno a quell’epoca \nacquistarono in compra da diversi signori del luogo una \nparte del castello e poggio di Monte Castelli coi diritti di \nsignoria sopra quei vassalli, siccome lo dimostrano \ngl’istrumenti archetipi della stessa Comunità. Da essi \npertanto apparisce, che nel 1300 conte Gherardo del fu \nGuido da Fosini de’conti d’Elci, stando in Volterra, vendè \nal Com. medesimo 5 dodicesime della metà che gli \nappartenevano di beni posti in Monte Castelli con la \ngiurisdizione, diritti, e dominio sul castello stesso e suoi \nvassalli, comprese le cave d’argento. Per la quale cessione \nil C. Gherardo d’Elci ricevè dal Comune di Volterra il \nprezzo di lire 4000 di argento. \nSimilmente con atto del 19 settmbre 1307 donna \nArdinghesca vedova di Nello di Ruggerotto da Monte \nCastelli assieme coi figli vendè per cento fiorini d’oro al \nCom. di Volterra un palazzo, o torre con un’altra casa , il \ntutto situato dentro il Castello di Monte Castelli. \nAnche nel 1305 il Vescovo Panieri de forti, trovandosi in \ndisputa col Comune di Volterra per la giurisdizione di \nMonte Castelli e di altri luoghi del suo Vescovato, ricorse \nal Pontefice Clemente V; da cui ottenne un breve nel 22 \ngennajo 1306 che rimise la causa all’esame e giudizio del \nvescovo di Siena. In conseguenza di ciò per istrumento \ndel 25 novemb re 1318 il Vescovo Ranieri de’Belforti \nconcedè in feudo perpetuo al Comune di Volterra la \nporzione che gli apparteneva del territorio e castello di \nMonte Castelli col mero e misto impero e con tutti gli altri \ndiritti, rendite e tributi. Infatti poco dopo (3 gennajo 1319) \ntrovo che gli uomini di Monte Castelli prestano \ngiuramento di fedeltà al Comune di Volterra. – (loc. cit) \nInoltre per atto del 3 settembre 1333 il Comune medesimo \ncomprò per lire 850 da Onesto figlio del fu Conticino \nde’Cacciaconti di Colle in Val d’Elsa la metà di casa \nposta nel cassero di Monte Castelli, più l’ottava parte di \nquanto a lui si perveniva di fedeli, di beni e di \ngiurisdizione sopra detto luogo. Anche nel 3 gennajo \n1336 Andrea del fu Conticino, altro fratello del \nsunnominato Onesto, erede per metà del patrimonio \npaterno, rinunziò in favore del Comune di Volterra, tutti i \ndiritti e giurisdizioni che possedeva in Monte Castelli con \ni fedeli e vassalli in quell'istrumento nominati, per cui egli \nricevè il pagamento di mille lire. \nFinalmente nel 7 luglio 1337 la Comunità di Monte \nCastelli nominò i sindaci per giurare nuovamente \nobbedienza ai difensori della città di Volterra. – (ARCH. \nDIPL. FIOR. Carte della Com. di Volterra .) \nTali notizie inedite possono servire di corredo a quelle \nraccolte dell'Ammirato; il quale ultimo aggiunge, che il \nvescovo Ranuccio dovè rappresentare al Pontefice \nBenedetto XII, come non ostante le trattative del vescovo \nRanieri suo antecessore rispetto al Cast. di Monte Castelli \nattinente per la maggior parte alla sua mensa, egli non \npoteva goderne il frutto. Dondechè il Pontefice scrisse \nlettere apostoliche, nelle calende di maggio dell'anno V \ndel suo Pontificato (anno 1340), al Vescovo di Firenze, \naffinchè verificasse la convenienza della permuta \nprogettata. – Finalmente dopo lunghe dispute avute a \n\ncagione della giurisdizione di questo paese, il tutto restò \nappianato sotto il Vesc. Filippo Belforti, col rinunziare \nalle ragioni sopra Monte Castelli a condizione, che tal \ncessione previo il beneplacito pontificio venisse \nconguagliata colla somma di 16000 lire di moneta \nvolterrana da pagarsi dal Com. di Volterra alla mensa \nvescovile. Nella supplica diretta nel 34 maggio 1352 dal \nvescovo Filippo al Papa si esponeva, come la chiesa \nvolterrana possedeva di pieno diritto Monte Castelli; ma \nche sino all'anno 1296, affacciatosi il Comune di Vollerra \ndi avervi sopra una giurisdizione, invase ostilmente e \ndistrusse il cassero, il palazzo e la torre di pertinenza dei \nvescovi, sicché d'allora in poi i governanti di detta città si \nritennero il paese. E conoscendo i vescovi di Volterra \nessere loro impossibile per le vie di fatto di ricuperare il \ndetto castello, per il quale oggetto dagi ultimi due \nantecessori immediati di Filippo erano state aperte \ntrattative di concordia, le quali però restarono senza \neffetto; onde è che il Vescovo preaccennato aveva \nrinnovate le istanze per la restituzione di detto castello. \nMa vedendo che il Com. di Volterra era disposto a \nsostenere qualunque grave processo, egli per rimuovere le \ndissensioni e gli scandali deliberò quanto sopra. \nNon corsero però molti anni che gli abitanti di Monte \nCastelli, nel 1370, chiesero di stare sotto l'accomandigia \nde'Fiorentini, dai quali furono accolti con patti assai \nvantaggiosi. Ma venendo reclamato il paese dai \nVolterrani, fu dalla Signoria di Firenze nel 1381 restituito \nloro. Dopo però le turbolenze che seguirono in Volterra \nnel 1429 a cagione del catasto, fra i castelli che si diedero \nai Fiorentini fuvvi anche Monte Castelli, il quale poco \ndopo (maggio 1431) fu investito e preso da Niccolò \nPiccinino, riacquistato nell'ottobre dai Fiorentini. \nFinalmente nel 1447 lo stesso Castello resistè all'oste \nnapoletana del rè Alfonso d'Aragona che inutilmente \nassediò. \nDopo detta epoca Monte Castelli fu riunito, come lo era \nstato sempre, al contado di Volterra, e perciò al distretto \nfiorentino. Verso il declinare del secolo XVIII la sua \ncomunità fu incorporata a quella di Castelnuovo di Val di \nCecina, conservando però il doppio titolo di Comunità di \nCastelnuvo, e Monte Castelli. \nPiù interessante della civile riesce per i naturalisti la storia \nfisica del poggio di Monte Castelli, coperto da rocce \nserpentinose attraversate da filoni metalliferi, di che fu \ndato non ha guari una giusta descrizione dal Prof. Paolo \nSavi nelle sue Memorie pubblicate nel 1838-39 nel Nuovo \nGiornale de’Letterati di Pisa. \nNè si creda che siano sempre le stesse sostanze minerali \nquelle che costituiscono i filoni di Monte Castelli; poiché \nsebbene, in quanto alla consistenza, tenacità e proprietà \ndei filoni, esse si accostino alla natura del serpentino, da \ncui è costituito il monte, ne differiscono però per la \ntessitura schistosa; hanno la superficie polverulenta, sono \nuntuosi al tatto; e portano noccioletti simili al gabbro, \nquantunque non diallagici. \nÈ poi dentro i filoni, da cui sono attraversate le masse \nofiolitiche di Monte Castelli, dove incontransi indizii di \nrame carbonato, e solforato unitamente a delle piriti di \nferro, e talvolta anche a del solfuro di piombo argentifero. \nPer estrarre da quest’ultimo minerale l'argento, io dubito \nche nei tempi andati si aprissero le cave nelle pendici di \n\n\n\nMonte Castelli, alle quali devesi riferire il documento del \n1300 di sopra citato. La quale miniera d'argento, situata \nfra Monte Castelli e Silano, nel secolo XIII apparteneva ai \nvescovi di Volterra. – (GIOV. TARGIONI TOZZETTI \nloc. cit.) \nLa parrocchia de’SS. Jacopo e Filippo a Monte Castelli \nnel secolo XIV era filiale della pieve di Silano, allorqando \nle fu aggregato il popolo di S. Lorenzo a Valiano. \nChe a quell'epoca fossero entrambe chiese parrocchiali lo \nda a conoscere una carta del 14 marzo 1328 data in Monte \nCastelli, colla quale il prete Vanni rettore della chiesa di \nS. Lorenzo a Vallano nel piviere di Silano, dopo essere \nstato eletto in compromissario de'Cacciaconti di Colle, \npatroni della chiesa de'SS. Filippo e Jacopo di Monte \nCastelli, nominò in rettore della medesima il prete Jacopo \ndi Guglielmo, già rettore della chiese di Ancajano nel \npiviere di S. Giusto. – (ARCH. DIPL. FIOR. Carte della \nCom. di Volterra). – Vedere SILANO in Val di Cecina. \nNel 1833 la parrocchia di Monte Castelli contava 696 \nabitanti.",
    "original_title": "MONTE CASTELLI",
    "page": 240,
    "slug": "monte-castelli",
    "byte_offset": 1498958
  },
  {
    "context": "in Val d’Arbia.",
    "title": "MONTE CASTELLI DEL CHIANTI",
    "body": "– \nPoggio sul quale esiste una torre ch'ebbe nome di Castello \nla cui chiesa (S. Bartolommeo) fu unita al popolo di \nBrolio, nella Comunità e circa 4 miglia toscane a scirocco \ndi Gajole, Giurisdizione di Radda, Diocesi Arezzo, \nCompartimento di Siena. \nÈ quel Monte Castelli del Chianti designato nel lodo \nproferito dagli arbitri nel 1203 per determinare i confini \nfra il contado fiorentino e il contado sanese. – I quali \nconfini costà nel Chianti passavano per le ville di \nLarginino , Cachiano, Monte Castelli , Torricella, Brolio \necc. \nQuesto luogo sino dal secolo XIII era signoria de'nobili da \nRicasoli, cui apparteneva quel Niccolaccio, che nel 1390 \nribellò alla Rep. fiorentina Monte Castelli , il qual'era della \nfamiglia de'Ricasoli, e con quella commodità aveva fatto \ngrandi ruberie in Chianti. – (AMMIRAT. Stor. fior. Lib. \nXV).",
    "original_title": "MONTE CASTELLI DEL CHIANTI",
    "page": 242,
    "slug": "monte-castelli-del-chianti",
    "byte_offset": 1509557
  },
  {
    "context": "in Val d’Elsa.",
    "title": "MONTE CASTELLI DI STROVE",
    "body": "– \nPoggio dove fu una casa torrita che ha dato il nome alla \nPieve di Castello sotto il titolo di S. Giovan Battista, nella \nComunità e circa 3 miglia toscane a ponente di \nMontereggioni, Giurisdizione di Sovicille, Diocesi di \nColle, già di Volterra, Compartimento di Siena. \nQuesto Monte Castelli, che è un risalto di poggio \nsporgente a ponente di Monte Maggio, attualmente è \nridotto a una casa di campagna con podere e villa annessa, \nattualmente della casa Mocenni di Siena. \nFu antica tenuta dei monaci della Badia a Isola, siccome \nlo prova un privilegio di Arrigo VI, col quale nel 1186, \nvivente Federigo I di lui padre, quel rè concedeva in \nfeudo ad Ildebrando vescovo di Volterra il poggio di \nMonte Castelli presso Strove; che poco dopo Arrigo VI da \nimperatore, con privilegio dato in Siena nel 1191, \nconfermava alla badia a Isola lo stesso poggio di Monte \nCastelli con le sue attinenze. (MURAT. Ant. M. Aevi). \nNel secolo XIII risedeva in Monte Castelli un giusdicente \nminore, e lo statuto senese del 1260 parla delle \n\nfortificazioni di Monte Castelli, per conto delle quali il \npotestà di Siena nel 1170 fu esonerato dal dover murare \nquesto luogo in Val di Strove. – (RIFORM. SAN. Kaleffo \nvecchio.) \nNon solo nel secolo XIV a cagione delle guerre Monte \nCastelli fu guasto, e disertato, ma anche l’antica sua \nchiesa battesimale fu devastata e resa inservibile, a segno \nche i parrocchiani supplicarono il Pontefice Bonifazio IX \nper traslocare il sacro fonte dalla chiesa di S. Giovanni \nBattista in Monte Castelli nella chiesa della badia a Isola, \nla quale domanda ottenne il suo intento mediante una \nbolla del 1 settembre 1401. – Vedere CASTELLO (PIEVE \nA). \nA uno dei Monte Castelli del contado di Siena appella il \nBuoninsegni nelle sue istorie, quando dice, che nel mese \ndi agosto del 1431 i Sanesi tolsono ai Fiorentini un \ncastello presso a’ loro confini, nominato Montecastelli, il \nquale si riebbe poi a dì 11 di aprile seguente con assai \ndifficultà, perché francamente si difendevano. All'incontro \nparlando lo stesso autore del Monte Castelli di Volterra, \nossia di Val di Cecina, avvisa che nel mese di maggio \n1430 Niccolò Piccinino essendo contro i Fiorentini prese \nloro Monte Castelli in quello di Volterra , che i primi \nriacquistarono nell'ottobre successivo, perché si diedero \nquegli uomini per loro medesimi. – Vedere \nMONTECASTELLI di Val di Cecina.",
    "original_title": "MONTE CASTELLI DI STROVE",
    "page": 242,
    "slug": "monte-castelli-di-strove",
    "byte_offset": 1510466
  },
  {
    "context": "(Mons de Castello) talvolta MONTE CASTELLI",
    "title": "MONTE CASTELLO in Val d’Era",
    "body": "– Villaggio con \ncastellare e chiesa plebana (SS. Andrea, Stefano e Lucia) \nanticamente filiale dalla pieve di S. Gervasio, nella \nComunità Giurisdizione e 3 miglia toscane a scirocco di \nPontedera, Diocesi di Sanminiato, già di Lucca, \nCompartimento di Pisa. \nRisiede sulla cima di un poggio acuminato sporgente di \nsopra gli altri che lo contornano fra la Cecinella e l'Era, ad \nuna elevatezza di 248 braccia sopra il livello del mare \nMediterraneo. \nSe questo monte, in grazia forse della figura conica, o di \nessere maggiormente elevato dei suoi vicini, ricevesse \ntalvolta il nomignolo di Monte alto , potrà decifrarlo chi \npossiede documenti confacenti a ciò, mentre nella \nnumerazione delle ville già comprese, come era Monte \nCastello, nel piviere di S. Gervasio, in un istrumento del \n980, si rammenta quella di Montalto, e non di Monte \nCastello . – Vedere GERVASIO (S.) in Val d’Era. \nUna delle più antiche carte, nelle quali mi sia accaduto \nd’incontrare qualche menzione di questo luogo di Monte \nCastello , o di Castello, risale all’anno 1119. \nÈ un atto di permuta fatta fra un abate del monastero di \nSerena presso Chiusdino e Benedetto vescovo di Lucca, il \nquale ultimo ricevè dal primo alcuni effetti situati a Monte \nCastello , a Colle Carelli, o Forcoli , a Capannoli, a \nLavajano, a S. Pietro , a Morrona e altrove. \nA cotesta permuta di beni si aggiunse sulla fine dello \nstesso secolo un altro acquisto che Guido vescovo di \nLucca fece dall’abate di Serena, consistente nel e castello \ndi Monte Castello con la sua corte e nelle ville di \nTavernule e di Perignano. \nLe quali possessioni sono rammentate nel privilegio \nspedito da Pisa li 19 luglio 1194 dall'Imperatore Arrigo VI \n\n\n\nallo stesso Guido vescovo di Lucca , confermato poi ai di \nlui successori, nel 1109 da Ottone IV , e nel 1355 da \nCarlo IV. \nFino dal 1200, agli 8 di giugno, cinque individui di Monte \nCastello per atto pubblico rogato nella canonica di S. \nMartino di Palaja confessarono a Baleante camarlingo del \nvescovo di Lucca di essere feudatarj della stessa mensa \nvescovile per i beni che possedeva nei confini di Monte \nCastello, i quali per lo innanzi erano stati dati in feudo ad \nun tale Aldigello. – (MEMOR. LUCCH. T. IV. P. II.) \nIn quanto alla badia di Serena, che essa possedesse beni in \nMonte Castello lo asserisce l'istrumento di sua fondazione \ndel 1004, quando il C. Gherardo e la contessa Willa sua \nconsorte le assegnarono fra gli altri beni il castello e corte \ndi Scopetulo, quello di Vicinatico con la sua corte, le \nchiese di S. Margherita a Tavernule, di Maria a Busseto, \ndi S. Maria a Perignano con la sua corte, la metà del \nCastello di Cumulo con la corte ecc., luoghi tutti che \nritrovavansi in Val d’Era fra Palaja, Monte Castello e \nMontopoli. \nChe il Castello di Monte Castello fino dalla prima metà \ndel secolo XII spettasse ai Vescovi di Lucca lo indica la \nstoria, poiché il fortilizio di Monte Castello , durante la III \nguerra del 1148, dopo essere stato occupato dai Pisani, fu \nrestituito alla pace del 1175 ai vescovi di Lucca insieme a \nmolti altri luoghi. Essendo stato altre volte ripreso dai \nPisani, essi dovettero consegnarlo ai Fiorentini nella pace \ndel 1175 e di nuovo conquistato nel 1256, fu reso agli \nantichi padroni nel 1276. Ma le genti lucchesi vennero \nespulse nuovamente nel 1397 dall'oste pisana, che a mano \narmata s'impadronì, e incorporò al suo contado Monte \nCastello insieme con S. Gervasio e altri paesi di Val \nd’Era. – Vedere GERVASIO (S.) in Val d’Era. \nLascio ai diplomatici giudicare di certa carta pecora, della \nquale fu comunicato il sunto a Giovanni Targioni-Tozzetti \nche pubblicò nel T. I. dei suoi Viaggi, all’Articolo di S. \nGervasio. Stantechè nel rammentare i possessi della badia \ndi Serena in Monte Castello, si racconta, che nell'agosto \ndel 1004 l'abate di quel monastero era un Figliano della \nTribalda, invece che fu un Boniperto; tostochè ivi si parla \ndi consoli del Comune e Università di Monte Castello, \nquando a quella età non sì conoscono cronache ne annali \nmunicipali che accennino un regime consolare. A me \nsembra che quella carta appalesi la sua falsità laddove \ndiscorre di enfiteusi migliaja di stiora di terreno alla \nmisura pisana posseduti in Monte Castello dalla badia di \nS. Maria di Serena, la cui origine, come si disse, non è più \nantica dell’anno 1004. – Vedere ABAZIA DI SERENA. \nRichiederà, io credo, maggiore attenzione una pergamena \ndell’Arch. Arciv. pisano pubblicata dal Muratori sotto la \ndata del 20 novembre 1130, poiché ivi si tratta di una \ndonazione fatta alla primaziale di Pisa di una porzione del \nCastello d'Acqui in Val di Cascina, per atto rogato in \nCoro infra plebe de Monte Castelli. Avvegnaché dalle \nmemorie dell'Arch. Arciv. di Lucca si ha certezza, che la \nchiesa di Monte Castello fu eretta in pieve qualche tempo \ndopo il 1260, e che fino almeno a detto anno essa \nmantenevasi filiale, ed era compresa sotto la pievania di \nS. Gervasio. – Vedere GERVASIO (S.) in Val d'Era. \nNon è noto il tempo preciso, in cui la chiesa di Munte \nCastello ottenne il battistero, cioè a dire quando vi fu \ntrasportato il fonte dall'abbandonata chiesa plebana di S. \n\nMaria a Lavajano. – Vedere LAVAJANO o LAVIANO nel \nVal d’Arno inferiore. \nCerto è bensì che essa era pieve nel gennajo del 1380, \nquando il pievano di S. Giovanni e S. Lucia di Monte \nCastello, per istrumento rogato da ser Cola di Francesco \nda Marli, allogò per 29 anni al comune di Monte Castello i \nterreni posti nei confini di Lavajano e di Valdera nel \ncontado di Pisa, i quali terreni si trovavano nei luoghi \ndenominati Piè di Costa , Cerretello e Turlaja sotto le \ncolline di S. Martino, ed avevano a confine i beni di Ser \nJacopo d’Appiano. Inoltre egli affittò altri terreni posti a \nS. Remedio, alle Vetrici, e a Cafaggio nella piaggia di \nLavajano, confìnanti da un capo in Arno, a Monte Cucchi , \necc. Per i quali beni la comunità di Monte Castello si \nobbligava pagare al suddetto pievano ed ai suoi successori \nl'annuo canone di lire 48 mon. pisana. Nel 1448 a dì 6 \ngennajo l'università di Monte Castello, essendo debitrice \nal Comune di Firenze di fiorini 80 per tasse e canoni \narretrati, cede a Mons. Orso di Andrea di Palaja vescovo \ndi Castro, il quale aveva sborsato al Comune di Firenze la \ndetta somma, ogni diritto e giurisdizione che la comunità \ndi Monte Castello aveva nei boschi e terre incolte situate \nnei confini del suo distretto e in quelli di S. Gervasio, a \ncondizione che il prelodato vescovo di Castro fosse tenuto \na pagare tutti i debiti fatti fino allora da detta comunità, e \ntutto le gravezze poste, e quelle che fossero per imporsi \nagli uomini di Monte Castello, eccettuate le bocche del \nsale. (GIOV. TARGIONI-TOZZETTI, Viaggi, Tomo cit.) \nLa parrocchia plebana di S. Lucia a Monte Castello nel \n1833 contava 617 abitanti.",
    "original_title": "MONTE CASTELLO (Mons de Castello) talvolta ",
    "page": 242,
    "slug": "monte-castello-in-val-d-era",
    "byte_offset": 1512939
  },
  {
    "context": "",
    "title": "MONTE CASTELLO in Val di Pesa",
    "body": "– Villa magnifica \ndella nobil famiglia Frescobaldi nel popolo di S. Andrea a \nBotinaccio Comunità Giurisdizione e 6 miglia toscane a \nmaestrale di Montespertoli, Diocesi e Compartimento di \nFirenze. \nRisiede in un risalto di collina sopra il torrente di Val di \nBotte, e poco lungi dalla casa torrita del Botinoccio , \ndenominata il Palazzaccio, pur'essa de'Frescobaldi.",
    "original_title": "MONTE CASTELLO in Val di Pesa",
    "page": 243,
    "slug": "monte-castello-in-val-di-pesa",
    "byte_offset": 1519947
  },
  {
    "context": "",
    "title": "MONTE CASTELLO dell’Isola d’Elba",
    "body": "– Vedere \nPORTOFERRAJO Comunità.",
    "original_title": "MONTE CASTELLO dell’Isola d’Elba",
    "page": 243,
    "slug": "monte-castello-dell-isola-d-elba",
    "byte_offset": 1520358
  },
  {
    "context": "nella vallecola di Camajore.",
    "title": "MONTE CASTRESE della Versilia",
    "body": "– Monte con sopra i ruderi di un fortilizio, che \ndiede il titolo a una chiesa parrocchiale (S. Barbera) \nriunita a quella di S. Biagio a Lombrici, nel piviere, \nComunità Giurisdizione e circa miglia toscane 2 e 1/2 a \nsettentrione-grecale di Camajore, Diocesi e \nCompartimento di Lucca. \nVeggonsi i ruderi della rocca di Monte Castrese nel luogo \ndi Metato, esistenti sulla cima di un poggio che forma un \ncontrafforte australe al monte di Pomezzana nell'Alpe \nApuana orientale. \nNel medioevo su Monte Castrese ebbero dominio feudale \ni nobili di Corvaja e di Vallecchia; ed è uno de'Castelli \nrammentati in un istrumento di concordia dell'ottobre \n1919 fra le varie consorterie di quei nobili. Dello stesso \nluogo di Monte Castrese si fa menzione in una bolla del \n\n\n\nPontefice Gregorio IX (anno 1231), con la quale fu \ninterdetta la città e territorio di Lucca, quando la stessa \ndiocesi fu divisa in 4 sezioni per dare a reggere \nprovvisoriamente nello spirituale i popoli a 4 vescovi \nlimitrofì, fra i quali fu assegnato al vescovo di Luni il \npopolo di Monte Castrese. – Vedere CAMAJORE, e \nLOMBRICI.",
    "original_title": "MONTE CASTRESE della Versilia",
    "page": 243,
    "slug": "monte-castrese-della-versilia",
    "byte_offset": 1520437
  },
  {
    "context": "in Val di Cecina.",
    "title": "MONTE CATINI o MONTECATINI",
    "body": "– \nCastello capoluogo di Comunità con chiesa plebana (S. \nBiagio) nella Giurisdizione Diocesi e circa 7 miglia \ntoscane a libeccio di Volterra, Compartimento di Firenze. \nTrovasi sulla estrema balza di un poggio che stendesi \nverso scirocco da quello più elevato di Caperciano, ossia \ndel Poggio alle Croci a il quale acquapende in due valli, a \nsettentrione nell'Era, a scirocco nella Cecina. \nNon conosco notizie di questo Montecatini, già villa di \nMonte Leone, anteriori al secolo XI, comecché la sua \npopolazione fosse compresa nel piviere di Gabbreto, della \ncui comunità sino al 1300 Montecatini faceva parte. \nInfatti in tutti gli atti pubblici, nei quali erano chiamati a \nprestar giuramento di fedeltà, a pagare tasse, oppure a \nricevere rettori dal Comune di Volterra gli abitanti del suo \ncontado, non si trova nominata la comunità di \nMontecatini prima del secolo XIII. È altresì vero che \nquesto luogo si rammenta in una carta del 29 luglio 1099, \ncon la quale Pietro vescovo di Volterra emise un decreto a \nfavore della chiesa de’SS. Giusto e Clemente posta presso \nle mura di detta città, alla quale concedeva l’esazione di \nalcune decime e varii effetti, fra i quali una sorte posta in \nluogo detto alla Quercia presso Monte Catini. Anche un \naltro istrumento del 6 maggio 1225 parla della cessione \ndella metà di alcuni dazi che il vescovo Pagano fece a prò \ndella Comunità di Volterra di quanto pagavano alla mensa \nvescovile alcuni castelli e popoli del contado volterrano, \nfra i quali si trova nominato il castello, o villa di Monte \nCatini . Vi era però la dichiarazione, che riservava al \nvescovo la facoltà di esigere gabelle sopra quei popoli , \nogni qual volta egli fosse obbligato di recarsi nell’esercito \ndell’Imperatore. \nAll’Articolo GABBRETO si vide, che nello statuto di \nVolterra del 1288, là dove si trattava della prediale dei \npaesi di quel contado, non è registrato il comune di \nMontecatini , sivvero quelli di Gabbreto, di Sorbajano, \nAgnano e di Miemo . \nDa tutto ciò risulta, che la giurisdizione civile di \nMontecatini a quell'età spettava ai vescovi volterrani, \navuta forse da un qualche imperatore, sebbene nel \ndiploma di Arrigo VI al vescovo Ildebrando \nPannocchieschi il Castello di Montecatini non si trovi \nnominato. Nè tampoco saprei dire a qual tempo lo stesso \ncastello si costituisse in comunità, siccome lo erano \ninnanzi di lui i paesi di Gabbreto, di Miemo , di Sorbajano \ne Agnano. \nPer altro verso la metà del secolo XIV Montecatini dal \nvescovo Filippo de'Belforti era passato sotto il dominio \ndella sua famiglia, cui poi fu tolto nel 1361 dai Fiorentini \nche lo consegnarono al Com. di Volterra, a cui restò ligio \nfino a che questa città nel 1472 fu assoggettata alla Rep. \nfiorentina insieme con il suo contado; e d'allora in poi \nanche Montecatini seguì costantemente la sorte di \n\nVolterra. \nLa chiesa parrocchiale di Montecatini fu riedificata verso \nla metà del secolo XV, nella quale occasione \nprobabilmente ebbe il titolo di plebana, essendovi stato \ntraslocato nel 1463 il battistero dalla pieve di Gabbreto, le \ncui rovine sono situate nella pendice settentrionale del \npoggio alle Croci, o di Caporciano, in luogo denominato \ntuttora la Pieve Vecchia. \nPiù tardi alla stessa pieve di Montecatini fu annesso il \npopolo della parrocchia di Sorbajano, la cui villa nel 1551 \nera composta di 17 famiglie con 72 abitanti. – Vedere \nGABBRETO e SORBAJANO. \nQuesto paese non ha dato, che io sappia, uomini distinti \nper fama o per infamia, seppure non fu quel medico \nGiovanni di Montecatino, che nel 1450 per incredulità \nsull'immortalità dell'anima fu in Firenze impiccato e arso. \n– AMMIRATO, Stor. Fior. Lib.XXII). \n \nMOVIMENTO della Popolazione del Castello di \nMONTECATINI IN VAL DI CECINA a quattro epoche \ndiverse, divisa per famiglie. \n \nANNO 1551: Impuberi maschi -; femmine -; adulti \nmaschi -, femmine -; coniugati dei due sessi -; \necclesiastici -; numero delle famiglie 184; totalità della \npopolazione 809. \nANNO 1745: Impuberi maschi 67; femmine 79; adulti \nmaschi 106, femmine 109; coniugati dei due sessi 207; \necclesiastici 8; numero delle famiglie 127; totalità della \npopolazione 576. \nANNO 1833: Impuberi maschi 255; femmine 239; adulti \nmaschi 189, femmine 169; coniugati dei due sessi 442; \necclesiastici 7; numero delle famiglie 246; totalità della \npopolazione 1328. \nANNO 1839: Impuberi maschi 282; femmine 278; adulti \nmaschi 223, femmine 212; coniugati dei due sessi 484; \necclesiastici 8; numero delle famiglie 260; totalità della \npopolazione 1484. \n \nComunità di Montecatini in Val di Cecina. – Il territorio \ndi questa comunità occupa una superficie di 42092 \nquadrati agrarii, dei quali 1715 quadrati sono presi da \ncorsi d'acqua e da strade. \nNel 1833 vi si trovavano 2776 abitanti, a ragione di 55 \npersone per ogni miglio quadrato di suolo imponibile. \nConfina con 7 comunità. Dirimpetto a settentrione ha la \nComunità di Lajatico, con la quale fronteggia partendo da \nmaestro a grecale mediante il borro di Miemo , rasentando \nper via la rocca di Pietra Cassa, quindi attraversa la strada \ncomunale tra Miemo ed Orciatico per dirigersi con la \nDoccia nuova sino al così detto Quercione (forse il luogo \nchiamato la Quercia sino dall'anno 1099?). Qua trova la \nComunità di Volterra, da primo di fronte a grecale fino al \ntorrente Ragone, poi mediante lo stesso torrente volta \nfaccia a settentrione per andare incontro al borro di \nMacchia Lunga, col quale, ripiegando a levante e poi di \nnuovo a settentrione, arriva sull'antica strada che va da \nMontecatini a Volterra. Attraversata cotesta via, le due \ncomunità percorrono i borri della Baccherella e della \nLoggia sino alla strada che viene da Buriano, alla quale \ndopo breve tragitto sottentrano a scirocco varii rivi \ninfluenti nel torrente Cortolla, coll’ultimo de’quali li due \n\n\n\nterritorii dirigonsi nel fiume Cecina, che rasenta il piè del \npoggio di Decimo nella direzione da grecale a libeccio \nCostà dirimpetto a scirocco sottentra a contine il territorio \ndella Comunità di Pomarance, col quale questa di \nMontecatini percorre per mezzo miglio l'alveo della \nCecina sino allo sbocco in essa del torrente Trossa. \nCotesto che proviene da scirocco è rimontato dalle due \ncomunità sino a un suo confluente sinistro, denominato il \nborro di Rio, nel quale entrano entrambe per rimontare il \nvalloncello a levante del poggio, di Micciano. Valicato \ncotesto poggio, i due territorii scendono dirimpetto a \nlibeccio dalla piccola criniera di monti frapposti al \nvalloncello della Trossa e a quello della Sterza . Appena \nentrato in quest'ultima valletta si presenta la Comunità di \nMonteverdi, con la quale l'altra di Montecatini fronteggia \na ostro, da primo lungo il torrente Risecco sino alla Sterza \nin cui influisce, poi mediante il corso di quest'ultima \nfiumana, finché voltando faccia a libeccio entra in un suo \ninfluente sinistro, chiamato il borro del Confine, col quale \nsi dirige a levante del Castello della Sassa sulla sommità \ndei Poggio al Pruno. A questo punto dirimpetto a ponente \nsottentra la Comunità di Bibbona sino alle sorgenti del \nborro della Canonica, col quale riscende nella Sterza , che \npercorre nella direzione di maestrale sostituendogli di \nfaccia la Comunità di Guardistallo, con la quale la nostra \nritorna nel fiume Cecina. Alla confluenza dei torrenti \nLupicaja a Maltempo, mediante lo stesso fiume Cecina, \nviene a confine la Comunità di Monte Scudajo sino alla \nconfluenza del borro Lopia. Costà il territorio di \nMontecatini lascia a libeccio la Cecina per rimontare il \nborro predetto di fronte a ponente e alla Comunità di \nRiparbella, insieme con la quale sale i poggi a occidente \ndi Miemo, quindi entra nel botro di S. Cerbone sino alla \nsua confluenza in quello di Miemo , dove ritrova la \nComunità di Lajatico. \nFra i maggiori corsi d'acqua, che percorrono, o che \nlambiscono il territorio comunitativo di Montecatini, si \nnovera il fiume Cecina, il quale lo attraversa quasi per \nmezzo da levante a ponente, mentre fra i maggiori torrenti \nla Trossa ne percorre i confini a grecale, e la Sterza a \nlibeccio. \nFra le strade rotabili che passano per questo territorio se \nne contano tre provinciali; 1. quella di Val di Cecina ; 2. \nLa strada traversa della Camminata ; 3. La strada di Val \nd’Era. – Vi è inoltre la nuova via comunitativa che \nstaccasi dalla strada di Val d'Era , per condurre a \nMontecatini, ed è progettata altra via rotabile da \nMontecatini alle miniere di Caporciano. \nIl territorio di questa comunità rispetto alla fisica \nformazione e qualità delle sue rocce richiama l'attenzione \ndel geologo e del minerista; essendoché incontrasi in \nquesta contrada una delle principali masse serpentinose \ndella Toscana, costà dove fu scoperta da pochi anni la \nsingolare roccia calcare magnesiaca, cui dal luogo fu dato \nil nome di Miemite; costà dove nei secoli trapassati, ed \nora di nuovo, per gl'impulsi e le cure del Sig. Luigi Porte \nsi vanno riattivando le miniere di rame; costà dove si tenta \ndi trarre profitto dai banchi di lignite, che nello steseo \nterritorio si nascondono. \nPer quanto molti naturalisti, da Giovanni Targioni in poi, \nabbiano visitato la montuosa contrada di Montecatini, a \nme sembra che niuno meglio del Prof. Paolo Savi abbia \n\nstudiato e descritto la sua fisica costituzione, ch'egli ha \nfatto conoscere specialmente nelle sue Memorie \ngeologiche sui terreni stratificati annessi alle masse \nserpentinose, e sulle rocce ofiolitiche della Toscana. – \n(Vedere GIORN. PIS. DEI LETTER. Anni 1837-39). \nIl poggio pertanto di Montecatini, geograficamente e \ngeologicamente contemplato, è da riguardarsi col \nprenominato Savi come una diramazione di quelli \nserpentinosi che stendonsi da settentrione a ostro sino \ncostà, a partire dalle colline superiori pisane di Colle \nMontanino, Mante Vaso , Castellina e Riparbella, la quale \ndiramazione dirigendosi per Miemo giunge fino a \nMontecatini. \nInfatti, se dalla parte di Val d’Era, o dalle Moje di Val di \nCecina , si sale a Montecatini, dovunque si rivolga \nl’occhio altro non si vede fuorichè una sterile marna \nargillosa conchigliare grigio-cerulea (mattajone), la quale \nricuopre anche i fianchi del poggio di Montecatini sino \npresso la sua meta inferiore (circa braccia 400 sopra il \nlivello del mare), mentre la stessa formazione terziaria nel \nmonte di Volterra, che gli è dirimpetto, e precisamente \nalle grotte di S. Giusto, si trova a circa 840 braccia più \nelevata del mare attuale. Dove cessa il mattajone, ossia la \nmarna terziaria subappennina del Brocchi, sottentrano le \nrocce frammentarie composte di ciottoli diversi per qualità \ne grandezza, i quali consistono in pietra cornea, in diaspro, \nin calcarea compatta più o meno alterata, in serpentino, in \ngranitone e in altri frammenti di rocce ofiolitiche. Cotesta \nqualità di depositi, trovandosi sempre in Toscana nelle \nvicinanze, o a contatto delle masse serpentinose, viene \ncollocata dal Prof. Savi fra le varie specie di gabbro rosso , \ne conseguentemente nella classe dei terreni terziarj \nofiolitici. \nSotto a simili rocce frammentarie di gabbro rosso è \nnascosta la serpentina che costituisce la parte superiore del \npoggio alle Croci, ossia di Caporciano, non che il suo \nfianco a maestrale dove giace la pieve vecchia di \nGabbreto, paese che ebbe il nome dalla natura del terreno \nsul quale riposa. A questa roccia serpentinosa è connessa \nper gradazione, dal lato orientale, un'alterato macigno, che \nmaschera l'aspetto di una specie di trachite, emersa di \nsopra il terreno terziario, qualità di roccia che il naturalista \npisano classificò fra le segaliti, e su di essa riposa il \ncastello di Montecatini. Se da questo punto uno si dirige a \nlibeccio verso la villa di Sorbajano, lungo la strada che \nguida a Miemo, sottentra alla selagite una roccia \nstratiforme di calcare compatto (alberese), attraversata da \nvenule di ferro e di manganese ossidati, le quali venule in \nalcuni punti della strada sono incrociate da altri filoncini \ndi serpentina diallagica. \nAll'incontro nel fianco occidentale del Poggio delle Croci , \no del monte di Caporciano, corre un potente filone \nofiolitico, che trovasi racchiuso tra i gabbri rossi, ovvero \nfra le rocce calcaree schistose indurate e di tinta rossastra. \nIn mezzo a coteste rocce quel filone aumenta di potenza \nnel penetrare 30 e 40 braccia sotto la scorza del suolo, \ncomecché né la sua larghezza, ne la sua direzione siano \ncostanti; ed è in esso dove si aprirono le antiche e le \nmoderne escavazioni della miniera di rame solforato, le \nmeglio conosciute, e forse le più ricche in questa specie di \nmetallo di quante altre miniere furono tentate, o che si \nvanno escavando in Toscana. La materia che riempie il \n\n\n\nfilone è una serpentina diallagica di tinta verde-bottiglia, \ntalvolta giallastra, sparsa di numerose vene formate da \nuna pasta bianco-grigia scagliosa, molle ed untuosa al \ntatto, tale insomma che acquistò l'aspetto di un’argilla \ntalcosa. In questa sorta di roccia si racchiude una quantità \ncopiosa di noccioli di rocce dioritiche , di steatite \nindurata; di gabbro rosso , e di ofite a pasta grigio verde, \ndei quali ciottoli se ne trovano molti metalliferi, ed altri \nsterili di ogni specie di metallo. \nI noccioli metalliferi non solo variano fra loro di natura e \ndi volume, ma sogliono anche contenere tre varietà di \nsolfuri di rame, cioè il rame piritoso giallo, il paonazzo , e \nil grigio. La prima varietà, detta ancora pirite di rame, è la \npiù copiosa di tutte, sebbene vi si contenga circa un terzo \ndi ferro. In generale cotesti solfuri rendono dal 28 al 33 \ncirca per cento di rame puro. – Corre il tredicesimo anno \ndacchè si è ritornati a lavorare la miniera di Montecatini, \nossia di Caporciano, da una società d'industria minerale, \ndiretta dal sig. Luigi Porte zelante promotore e indagatore \ndi simili intraprese; alla quale società nell’ottobre del \n1837 subentrò l'attuale de'fratelli Hall e Sloane. \nQuesta miniera, dice il Savi nelle Memorie preindicate, \nessendo la prima stata fra noi riaperta, può dirsi con tutta \nverità che abbia servito di scuola per l'arte montanistica \nquasi dimenticata fra noi: in conseguenza di che infinite \ndifficoltà ed ostacoli dovettero in essa nei primi tempi \nincontrarsi. Infatti dalla sua riattivazione (anno 1837) fino \nal bilancio del settembre 1837 inclusive, erano state \nestratte dalla miniera di Montecatini libbre 1,711,370 di \nminerale, che resero in metallo di rame puro libbre \n400,000 circa. Notabilissime furono le rendite dopo il \nsettembre del 1837, epoca della società attuale, come \nresulta dal seguente Prospetto: \n \nProdotto del Minerale estratto dalle miniere di \nMontecatini dal 1 ottobre 1837 al 29 febbrajo 1840. \n \nANNO 1° Dal 1 ottobre 1837 a tutto il 30 settembre 1838. \nLibbre 547,007 \nANNO 2° Dal 1 ottobre 1838 a tutto il 30 settembre 1839. \nLibbre 1,003,067 \nCinque mesi del 3° Anno. Dal 1 ottobre 1839 a tutto il 29 \nfebbrajo 1840 Libbre 559,5oo \n \nTotale di mesi 29. Libbre 2,109,574 \n \nPorzione del minerale dei primi due anni è filato fuso in \nToscana ed ha prodotto \n \nNel 1° anno, Rame puro Libbre 104,868 \nNel 2° anno, idem Libbre 204,602 \nTotale Libbre 309,470 \n \nLa qual somma di Libbre 309, 470 fu consumata come \nappresso \n \nNell’interno del Granducato Libbre 200,455 \nNelle altre parti d’Italia Libbre 109,015 \nTotale Libbre 309,470 \n \nII minerale rese nel primo anno il 28 - 23/100 per cento di \nrame puro. \n\nNel secondo anno il 31 - 18/100 per cento. \nAltra porzione del minerale dei primi due anni fu mandata \nin Inghilterra, e rese di rame puro il 33 - 1/8 per cento. \nLe osservazioni termometriche faitte per il corso di 18 \nmesi continui dal sig. Augusto Schneider, direttore \nintelligente e costante delle attuali escavazioni, hanno dato \nuna temperatura per lo più uniforme ed eguale in tutte le \nstagioni; in guisa che nelle gallerie poste a 45 metri circa \ndi profondità la scala di Reaumur segnò da 15 a 16 gradi; \ne nelle gallerie di 65 a 68 metri di profondità la \ntemperatura salì ai 18 e 19 gradi. In alcuni punti però, \ndove è poca circolazione di aria il calorico per causa della \ntraspirazione dei lavoranti, è arrivato qualche volta, sino a \n22 e 23 gradi. \nFra le opere grandiose intraprese dai proprietarii attuali \ndella miniera di Montecatini non deve tacersi una nuova \ngailleria esterna di scolo che porta il nome del vicino \nborro della Macinaja ; il di cui ingresso è situato nel fianco \nvolto a grecale del poggio alle Croci. Essa è distante \ndall'attuale miniera 1350 metri ad un livello di 110 metri \npiù basso dell’ingresso esteriore della miniera, e 65 metri \ninferiore all'attuale galleria di scolo aperta nel fianco \nopposto a ponente del poggio alle Croci . – A tutto \ndicembre 1839 erano stati murati 19 metri dentro la \ngalleria. \nUn’infinita diversità di caratteri presentano le varie masse \nnettuniane moidificate, che costituiscono il gabbro rosso \nnei poggi di Montecatini, e molte di quelle varietà furono \nstudiate e minutamente descritte dal Prof. Savi nelle due \nMemorie di sopra citate. Fra coteste varietà egli riscontrò \nalcuni gabbri con geodi internamente smaltate di uno \nstrato di calce carbonata cristallizzata, sopra la quale \nfurono trovati impiantati altri cristalli di un minerale non \nda altri conosciuto ne descritto, e che il Savi nominò \nCaporcianite, onde rammentare la miniera di Caporciano , \npresso la quale fu da lui segnalato. \nProgredendo il cammino per la via che mena a Miemo, \nlungo lo sprone occidentale de’poggi che da quello di \nCaporciano si dirigono verso Monte Vaso e Riparbella e \nche dividono le acque fluenti in Val di Cerina, da quelle \nche scendono per la Sterza in Val d’Era, si ha quasi \nsempre sotto i piedi il calcare compatto, o lo schisto \nargilloso più o meno alterati; fìnchè arrivati alla foce \nformata dal poggio di Agnano, e da quello detto di \nRenajo, là dove incominciano le sorgenti del torrente \nRagone, ivi si riaffaccia il gabbro rosso presso un filone \ndi serpentino diallagico traversato da vene di asbesto, e di \nmagnesite, filone che colla sua direzione da settentrione a \nostro accenna di provenire dal poggio serpentinoso di \nOrciatico, cui spetta lo sprone meridionale inoltrantesi fra \ni torrenti Fosce e Ragone fino alla suddetta foce, e di là \nprolungandosi a scirocco per costituire il poggio di \nMiemo. \nIl fianco orientale di cotest’ultimo poggio chiude il \nvalloncello di Lupicaja, la cui pendice sinistra è coperta di \ngabbro rosso, mentre alla destra lungo il borro di Miemo \ncompariscono sconnessi e smussati massi di calcare \nsemigranoso, sulla qual roccia si alza il fortilizio di Pietra \nCassa. – Rimontando le cupe balze della Lupicaja, \ncoperte di faggi vestiti di licheni barbuti, si arriva alla \nchiesa e casa della fattoria di Miemo, là dove un filone di \nserpentina si fa strada fra mezzo a una roccia quarzifera, e \n\n\n\nserve di matrice o di base alla particolare cristallizzazione \ndi calce carbonata magnesifera, conosciuta in questo \nsecolo sotto il nome mineralogico di Miemite. – Vedere \nMIEMO. \nRicapitolando dirò, che il territorio comunitativo di \nMontecatini in Val di Cecina spetta a tre formazioni \ndiverse; la 1ª. quella dei terreno terziario (mattajone) il \nquale riveste i fianchi inferiori dei poggi di questa \nComunità; la 2ª. al terreno stratiforme secondario, più o \nmeno modificato, ossia plutonizzato, quello cioè che \ncostituisce il gabbro rosso e le sue varietà; mentre la 3ª. \nformazione appartiene alle rocce decisamente plutoniane, \ncome sono la selagite e la serpentina. \nOgnuno di questi terreni esige piante e culture diverse. Il \nmattajone, ossia quello della marna argillosa conchigliare, \nin generale è sterile e nudo; e rare sono le piante da frutto \no da bosco, meno che qualche rara coltivazione a vigneti. \nI campi di granaglie ne rucuoprono porzione in \nprimavera, il rimanente nella stessa stagione si riveste di \npraterie artificiali o naturali formate di trifogli e di \nlupinella salvatica. Ma appena si arriva a mezza estate \ncotesta qualità di terreno argilloso inaridisce, si fende ed \nogni verzura sparice. \nPiù vestito da cespugli e da macchie di sondri, di mortelle, \ndi ginepri, di lillatri e da alberi di lecci, si mostrano i \nterreni della seconda serie, ossiano i gabbreti fra \nMontecatini e Miemo, lungo la cui diramazione di poggi \nincontrasi una variata vegetazione ed una cultura a poderi \nche offre all’occhio un aspetto gradito. Dalla parte di \nMiemo nel valloncello di Lupicaja vegetano, come dissi, \nanche i faggi, nè tampoco vi mancano le piante di \ncastagno, ed altri alberi da frutto. \nGli alveari a Montecatini sono in credito e ben custoditi, \nperchè danno un miele bianco e squisito. Al qual \nproposito mi rammento di un’osservazione fatta da alcuni \nvalenti geoponici, i quali credono che il nettare \nsomministrato alle api dai fiori della lupinella salvatica, \n(hedysarium coronarium) che alligna nei terreni argillosi \ndel territorio volterrano, possa contribuire a rendere più \nsaporito e pregiato il miele di questo contado. \nA Montecatini da due lustri a questa parte è stato \nimpresso un movimento da un centinajo di lavoranti \nnell’escavazione del suo minerale, e giova alla loro \nmorale e ai bisogni inopinati una cassa di risparmio \nistituita e tenuta dai proprietarii di quelle miniere. – Il \nminerale però si porta a fondere fuori del territorio \ncomunitativo, o in Inghilterra. \nDi un’antico edifizio mosso dall’acqua situato nel \nterritorio di Montecatini per fondere il ferrio, il rame o \naltro metallo abbiamo notizia in una lettera autografa del \n21 maggio 1433 scritta da Giovanni di Gambone da \nMontecatino ad Averardo di Francesco e a Giuliano di \nAverardo de’Medici, resa di pubblico diritto dal dott. \nGaye nei Vol. I. del Carteggio inedito di Artisti, \npubblicato in Firenze dal Molini nel 1839. (Docum. 44 \nestratto dall’Arch. Mediceo). \nCon motuproprio del primo aprile 1776 in aumento a \nquello sul regolamento generale del 29 settembre 1774 \nrelativo all’organizzazione delle Comunità del \nGranducato, il territorio di questa di Montecatini fu \nformato da 5 precedenti comuni e popoli, cioè, di \nMontecatini, di Gello, di Querceto, di Sassa, e di \n\nMazzola. – Dopo però il 1833 la cura di Mazzola fu \nriunito alla Comunità di Volterra, e data a Montecatini \nl’altra di Miemo con alcuni annessi provenienti delle \ncomunità di Lajatico e di Volterra. – Vedere il quadro qui \nappresso. \nMontecatini mantiene un maestro di scuola e un medico \nchirurgo; quello che con lode vi esercita da circa 45 anni \nl’arte salutare è il dott. Vagnocci ospite benemerito e utile \nCicerone ai culti viaggiator che si recano a visitar cotesta \ninteressante contrada. \nIl giusdicente civile e criminale della Comunità è il \ncommissario R. di Volterra, dove risiede la cancelleria \ncomunitativa, l’ufizio di esazione del Registro, la \nconservazione dell’Ipoteche e l’ingegnere di Circondario. \nIl Tribunale di prima Istanza è in Firenze. \n \nQUADRO della Popolazione della Comunità di \nMONTECATINI IN VAL DI CECINA a quattro epoche \ndiverse. \n \n- nome del luogo: Casaglia, titolo della chiesa: S. \nGiovanni Battista (Pieve), diocesi cui appartiene: Volterra, \npopolazione anno 1551 n° -, popolazione anno 1745 n° -, \npopolazione anno 1833 n° -, popolazione anno 1839 n° \n- nome del luogo: Gello, titolo della chiesa: S. Lorenzo \n(Pieve), diocesi cui appartiene: Volterra, popolazione \nanno 1551 n° 154, popolazione anno 1745 n° 175, \npopolazione anno 1833 n° 181, popolazione anno 1839 n° \n- nome del luogo: Mazzolla, titolo della chiesa: S. \nLorenzo (Pieve), diocesi cui appartiene: Volterra, \npopolazione anno 1551 n° 164, popolazione anno 1745 n° \n239, popolazione anno 1833 n° 370, popolazione anno \n1839 n° - \n- nome del luogo: Miemo, titolo della chiesa: S. Andrea \n(Rettoria), diocesi cui appartiene: Volterra, popolazione \nanno 1551 n° -, popolazione anno 1745 n° -, popolazione \nanno 1833 n° -, popolazione anno 1839 n° 85 \n- nome del luogo: MONTECATINI, titolo della chiesa: S. \nBiagio (Pieve), diocesi cui appartiene: Volterra, \npopolazione anno 1551 n° 809, popolazione anno 1745 n° \n576, popolazione anno 1833 n° 1396, popolazione anno \n1839 n° 1487 \n- nome del luogo: Querceto, titolo della chiesa: S. \nGiovanni Battista (Rettoria), diocesi cui appartiene: \nVolterra, popolazione anno 1551 n° 439, popolazione \nanno 1745 n° 179, popolazione anno 1833 n° 401, \npopolazione anno 1839 n° 438 \n- nome del luogo: Sassa, titolo della chiesa: S. Martino \n(Rettoria), diocesi cui appartiene: Volterra, popolazione \nanno 1551 n° 110, popolazione anno 1745 n° 212, \npopolazione anno 1833 n° 428, popolazione anno 1839 n° \n \n- Totale abitanti anno 1551 n° 1807 \n- Totale abitanti anno 1745 n° 1481 \n- Totale abitanti anno 1833 n° 2776 \n \nEntrano nella Comunità di Montecatini di Val di Cecina \nle seguenti frazioni \n \n\n\n\n- nome del luogo: Orciatico, Comunità donde deriva: \nLajatico, abitanti anno 1839 n° 52 \n- nome del luogo: Buriano, Comunità donde deriva: \nVolterra, abitanti anno 1839 n° 23 \n \n- Totale abitanti anno 1839 n° 2881",
    "original_title": "MONTE CATINI o MONTECATINI",
    "page": 244,
    "slug": "monte-catini-o-montecatini",
    "byte_offset": 1521617
  },
  {
    "context": "in Val di Nievole.",
    "title": "MONTE CATINI, MONTECATINI e MONTE CATINO",
    "body": "– Terra cospicua, già forte castello, \ncapoluogo di Comunità e di piviere, nella Giurrisdizione e \nquasi 3 miglia toscane a maestrale di Monsummano \nbasso, Diocesi di Pescia, una volta di Lucca, \nCompartimento di Firenze. \nRisiede fra due prominenze di uno di quei poggi che si \nstaccano dagli sproni occidentali della montagna di \nPistoja, e che girando ad arco, da grecale a libeccio, è \nincavato nel mezzo a guisa di carena di nave; per lo che \nderivò probabilmente il nome di catino al poggio e quindi \nal paese di Monte Catino. Calcolata l’elevatezza e la \nposizione di Montecatini dalle due più prominenti \nestremità, fu trovata essere circa 480 braccia sopra il \nlivello del mare Mediterraneo. È posta fra il grado 28° 27' \ndi longitudine e il grado 43° 54' di latitudine; 2 miglia a \ngrecale dalle sottostanti terme; circa 7 miglia a levante di \nPescia; 17 miglia toscane da Lucca nella stessa direzione; \n28 a grecale di Pisa; 8 a ponente-libeccio di Pistoja, e 28 \nmiglia toscane a ponente di Firenze. L’origine di questo \nMontecatini si nasconde al pari di tanti altri luoghi \nnell’oscurità della storia; e sebbene sia supponibile che \nquesto paese, uno dei più popolosi e più importanti della \nVal di Nievole possa rimontare ad un'epoca remotissima, \nfinora non conosciamo documenti ad esso relativi, che \nsiano da dirsi anteriori al secolo XII. \nNè voglio dubitare che alcuno oggi si lasci vincere dalle \nparole di G. Villani, il quale al lib. X cap. 156 della sua \nCronica fù d’avviso, che il nome di Monte Catino sia \nstato Monte Catellino, perocché Catellina uscito di Roma \ndi prima il puose per sua fortezza, e là si ridusse quando \nuscì di Fiesole innanzi che da'Romani fosse sconfìtto nel \npiano di Piceno, detto oggi Piteccio. E questo racconto \n(soggiunge egli) troviamo per autentica cronica; e non è \nda maravigliare se quello sito ha avuto molte mutazioni e \nbattaglie, perocché di certo è delle reliquie di Catellina . \nAgli Articoli MAONA e MONSUMMANO fu già \navvertito, che i nobili, ossiano i Lambardi, i quali intorno \nal mille dominavano quei due castelli, erano signori \neziandio di Montecatini. Uno di essi, per nome Ildebrando \nfiglio di Guido d'Ildebrando de’Lambardi di Maona, nel \n1074, donò alla cattedrale di Lucca, nelle mani del suo \nvescovo Anselmo, la sesta parte del castello di \nMontecatini e suo distretto compresa un egual porzione di \npadronato sulla chiesa parrocchiale di S. Michele, posta \ndentro il castello. La qual donazione fu confermata alla \ncattedrale lucchese da un placito della contessa Beatrice, \nspedito in Firenze li 7 maggio 1079, e nove anni dopo, \nmediante rogito fatto in Pescia nel 1084, anche da \nRolando di Saracino nipote del prenominato Ildebrando di \nGuido. Col quale atto Rolando ritenne a titolo di benefizio \nquella porzione di Montecatini che il defunto Ildebrando \nsuo zio aveva donato alla cattedrale di S. Martino. \nNuove possessioni acquistarono in Montecatini i \n\nsuccessori del vescovo Anselmo mediante istrumento del \n3 marzo 1128, col quale il priore di S. Mato sul \nMont'Albano vendè alla mensa di S. Martino e per essa a \nUberto vescovo eletto di Lucca dei beni posti in Val di \nNievole e a Montecatini. – Vedere MAONA. \nTali acquisti per compra , per donazione, ossia per \ninfeudazione, di una porzione del castello di Montecatini \nper altro non spogliavano gli antichi valvassori, o \nLambardi di Maona, dell’utile dominio e giurisdizione, \nche solevano riservarsi sui beni alienati, o sulle cose \ndonate; e ciò ad oggetto di avere la protezione ora dei \nLucchesi, e tal altre volte dei Pistojesi, due popoli sempre \nrivali e spesso in guerra fra loro a cagione di confini. \nInfatti la situazione di Montecatini è tale, che sebbene a \nquell’età il suo distretto fosse compreso nel contado e \nterritorio lucchese, aveva però a ridosso nei monti \nsuperiori, da settentrione a levante i castelli di Marliana, \ndella Verruca (ERRATA : e di Serravalle) e di Serra, \ndipendenti dal Comune di Pistoja. – Vedere MASSA e \nCOZZILE. \nAd accrescere motivo di disgusto e malumore fra i \ngoverni di Lucca e Pistoja, si aggiungeva quello dei beni \nche possedevano nel territorio di Maona e di Montecatini \nnella giurisdizione di Lucca due monasteri del territorio \npistojese; cioè il priorato di .S. Mato, di cui si è fatto testè \nparola, e il monastero di S. Bartolommeo di Pistoja. \nDa quest’ultima badia presero a livello molti effetti \nIldebrando di Guido di Maona, e dopo di lui l’ottennero di \n29 in 29 anni molti altri nobili della stessa consorteria di \nLambardi, per atto del febbrajo 1116, stipulato nella curia \ndelle pieve a Nievole, vale a dire nel territorio di \nMontecatini. \nQuesto castello di Montecatini comincia a figurare nella \nstoria municipale dacché i suoi abitanti, verso l’anno \n1177, presero parte nella guerra tra i Lucchesi e i Pistojesi; \nnella quale occasione i Montecatinesi disfecero il vicino \nCastello di Marliana, occuparono parte di quei terreni, e \nfecero prigioni alcuni de'suoi abitanti, di Verruca e di \nSerravalle. Ciò apparisce da un trattato di tregua per 10 \nanni stipulato li 20 aprile del 1179 presso il fiume \nNievole, in luogo detto Campo saldo , alla presenza dei \nsindaci di Pistoja, di Serarvalle e di Marliana, e di Guido \nBorgognone da una parte, dei Lucchesi, dei \nConsoli di Monte Catini, e di altri socii dall'altra parte. \nCol qual trattato fu dichiarato; 1. che in caso di guerra fra i \nPistojesi e i Lucchesi fosse lecito a Guido Borgognone ed \nai Montecatinesi di aiutare il Comune di Lucca e di \ncavalcare nel suo esercito; 2. che i Montecatinesi \ndovessero permettere ai Pistojesi e ai Marlianesi di \nriedificare senza contrasto il castello di Marliana; 3. che i \nMontecatinesi prima del 7 maggio successivo restituissero \ni prigionieri, tanto quelli di Marliana, quanto della \nVerruca, e tutte le possessioni prese agli uomini di \nSerravalle dacché incominciò la guerra (cioè dall’anno \n1177 in poi), 4. che gli uomini di Montecatini avrebbero \nreso a Guido Borgognone tutti i beni e possessioni a lui \nprese durante la stessa guerra, ecc. – Segue al trattato il \ngiuramento prestato da quattro consoli di Montecatini alla \npresenza di varii testimoni, fra i quali il prete Uguccione \npievano di Montecatini. – (ZACCHER. Anecd. Pistor.) \nInfatti l'annalista lucchese Tolomeo trovò nei registri di \nquella città, che nel 1181 il conte Guido di Borgognone, il \n\n\n\nquale era signore di Monsummano, della Verruca e di \nSerra , giurò davanti agli anziani di Lucca di dare loro in \nmano i trè castelli nominati qualora si riaccendesse la \nguerra con i Pistojesi; e poco dopo lo stesso scrittore fa \nmenzione del giuramento di fedeltà prestato dagli uomini \ndi Montecatini al Comune di Lucca. \nIl Pad. Idelfonso nel T. XI delle Delizie degli Eruditi \ntoscani, fra le molte notizie ivi raccolte sopra i dinasti di \nMontecatini, Maona, Monsummano ecc., cita un \ndocumento delle Riformagioni di Firenze del 21 luglio \n1184, col quale Tignoso causidico di Montecatini, uno dei \nsette consoli di Lucca firmati nell’istrumento, giura a \nnome di quel Comune che difenderebbe per 20 anni tutte \nle persone e cose della città e contado di Firenze, \nparticolarmente contro i Pistojesi, e fornirebbe a spese \nde’Fiorentini 150 cavalli e 500 fanti, previe alcune \neccezioni ivi specificate. – In altra scrittura dell'Arch. di \nStato di Lucca dell’aprile 1208 trattasi di una citazione \nfatta a nome di Roberto vescovo di Lucca a Guido da \nMontecatini fig lio del fu Borgognone, il quale abitava in \nquesto stesso castello, affinchè dentro un dato termine \nfosse comparso nella corte di Monsummano. – Figli dello \nstesso Guido erano i fratelli Sanguigno, Anselmo e \nRidolfo , i quali, nel 10 marzo dell'anno 1233, \nrinunziarono a Guercio vescovo eletto di Lucca il \npadronato di detta chiesa, e quindi ai 22 aprile dello stesso \nanno giurarono fedeltà al vescovo medesimo per la \nporzione del castello e corte di Montecatini, che essi \nritenevano in feudo dalla sua measa episcopale (loc. cit.) \nDal suddetto Anselmo di Guido nacque Arrigo, il quale \nnel 1235 troviamo console in Lucca; e di Arrigo fu figlio \nun Dino da Montecatini, di cui si ha memoria in un \nistrumento dell’11 febbrajo 1296, quando egli vendeva ad \nAldobrandino di Guidiccione cittadino di Lucca i diritti ed \nazioni che aveva sopra una casa posta in detta città. Del \nqual Dino, soggiunge il P. Ildefonso, discendono i signori \nMontecatini di Ferrara, mentre Sanguigno di Guido \ndivenne stipite della casa magnatizia de’Montecatini di \nLucca. – Infatti di Sanguigno era pronipote ser Nicolao di \nSanguigno notaro, il quale mori in Lucca nel 1368, \nsiccome lo dichiara un’iscrizione sepolcrale nella chiesa \ndi S. Romano alla cappella gentilizia della casa \nMontecatini, in cui si legge quanto appresso: Hoc est \nSepulcrum Ser Nicolai Domini Sanguinei de Lambardis \nde Monte Catino notarii Lucanae civitatis et Johannis \nejusdem filii et suorum descendentium, qui Ser Nicolaus \nobiit An. MCCCLXVIII. – (Oper. cit.) \nMa ritornando alle vicende storiche della terra, dopo il \nsecolo XII troviamo Montecatini costituita in comunità, \navente palazzo di residenza, magistrati e statuti proprii. Le \nquali cose si rilevano, fra gli altri documenti, da alcune \nmembrane del secolo XIII appartenute alla Comunità di \nMassa e Cozzile, e al soppresso convento degli eremitani \nAgostiniani di Montecatini, attualmente esistenti \nnell'Arch. Dipl. di Firenze. \nCiterò fra le prime una convenzione del dì 8 ottobre 1208 \nfatta fra i popoli di Montecatini, di Maona e di Massa e \nCozzile per causa di confini territoriali. Anche un rogito \ndel 22 agosto 1266 fu scritto in Montecatini nel palazzo \ndel Comune. Citerò fra le seconde una rubrica dello \nstatuto della Comunità di Montecatini, colla quale si \nassegna al convento di S. Margherita degli Agostiniani \n\nuna limosina annuale, e un lodo del 22 dicembre 1297 fra \nle comunità di Montecatini e di Massa e Cozzile, \npronunziato dagli arbitri a cagione di confini. – Vedere \nMASSA e COZZILE. «Non solo la politica condizione di \nquesta terra, dice il dott. Malucelli nella sua Statistica \nmedica della Comunità e de’Bagni di Montecatini , \npubblicata nel 1839, ma la fisica forza di sua popolazione \nrendevano allora la torra di Montecatini di somma \nimportanza ed appetita dalle due emule repubbliche di \nFirenze e di Lucca. – L'area di sua più alta superficie, i \nsuoi ripiani, le inclinazioni stesse del monte che guarda \nPonente da numerose case e torri già disseminate; i ruderi \ndelle diroccate mura, che la sua mediocre estensione \ndescrivevano, le sue 25 altissime torri, che d'altrettante \nnobili e potenti famiglie davan fede; le sette porte che \naprivano alla terra l’ingresso, prova tuttociò quanto \nMontecatini fosse numerosa d’abitanti, ecc.» \nNe tampoco la storia tacque una circostanza, quando due \nanni dopo la battaglia di Montaperto ai Guelfi della \nToscana refugiati, e quindi espulsi da Lucca, offrivano i \nMontecatinesi ospitale ricetto nelle loro mura in un \nmomento in cui tutte le terre e città dalla Toscana \nricusavano di accogliergli. – (AMMIR. Stor. fior. Lib. II). \nDalli spogli delle Riformagioni di Fir. pubblicati \nnell’opera citata del P. Ildefonso si conosce , come dalla \nRep. Fior.,poco innanzi l’assedio fatto a Firenze dall’Imp. \nArrigo VII fosse inviata numerosa cavalcata a Pistoja per \nfornire il castello di Montecatini, i militi della quale al \nloro ritorno vennero pagati dalla cassa della Rep. nel \nfebbrajo del 1313 (stile fior.) \nMa chi rese maggiore celebrità a questa terra fu la \nstrategica che precede la gran battaglia di Montecatini, \nquella giornata cioè che divenne per la parte guelfa una \nseconda Montaperti. \nErasi reso Uguccione della Faggiuola capitano di Pisa e \nsignore di Lucca quando i Fiorentini, venuti in timore \ngrande i della crescente potenza di questo avventuriero \nghibellino, per non fare maggiore la vittoria di un cotanto \nardito nemico, volsono le loro armi verso la Val di \nNievole; e Montecatini e Monsummano, due castelli \nlucchesi per posizione fortissimi, conquistarono e di gente \ne vettovaglie fornirono. Della qual cosa appena informato \nil Faggiuolano, a guisa di fulmine venne e si accampò con \ngagliardo esercito sotto Montecatini, rinfrancando e \nl’ardire di quei ghibellini che meno animosi sembravano \ndopo l’arrivo a Firenze di Filippo principe di Taranto col \nsuo figlio Carlo e col fratello Pietro conte di Gravina, \ninviati con numerosa cavalleria dal rè Roberto di Napoli a \nsostegno della parte guelfa in Toscana. \nSeguitavano costà le insegne di Uguccione 20,000 fanti e \n2500 cavalli, dei quali Matteo Visconti di Lombardia, il \nvescovo Guido Tarlati di Arezzo, e i conti Aldobrandeschi \ndi Maremma avevano mandato un buon numero; cui si \nerano uniti i fuorusciti di Firenze. Fu allora che Uguccione \nguidò per la prima volta i Lucchesi a combattere contro \nl’antico loro partito. \nMa nell'altro campo era di gran lunga maggiore l’esercito \ndel principe di Taranto e dei Fiorentini; cui avevano \nmandato aiuto le città di Siena, di Bologna, di Gubbio, di \nCittà di Castello e di Perugia. Quasi tutta Italia sembrava \ncommossa aspettando l’esito di questi due grandi eserciti, \nda i quali pareva che si contendesse non tanto del castello \n\n\n\ndi Montecatini, ma quale dei due partiti, se il guelfo o il \nghibellino, avesse a prevalere in Italia. Correva il giorno 7 \ndi agosto del 1315, nè vi era altro che il piccol fiumicello \ndella Nievole che stas se di mezzo a tanta oste, quando \nUguccione avendo novelle, che i guelfi delle sei miglia \ndel contado intorno a Lucca s'incamminavano verso la \ncittà, e che già avevano rotta una porta e resa \nimpraticabile la strada donde venia la vettovaglia \nall'esercito del Faggiuolano in Val di Nievole, prese la \ndeterminazione di levar l’assedio da Montecatini e di \nbruciare gli alloggiamenti. \nAppena potè scoprirsi, che egli disloggiava dal campo e si \npartiva, i Fiorentini come vittoriosi con liete grida \nlevarono il romore esclamando, che Uguccione fuggiva. E \ngià nella mattina del 29 agosto al primo urto l’esercito \nghibellino indietreggiava; allorché il Faggiuolano \nincrudelito per avere inteso la morte di Francesco suo \nFigliuolo, accorse giganteggiando in mezzo alle file a \ninanimire i suoi, sicché tutti nel suo passare mettendosi in \nardenza, portarono lo scompiglio e la morte fra i nemici; e \nPietro di Gravina con Carlo di Taranto, figlio del principe \ncapitano generale, giacquero svenati sul campo coi primi \nfra i guelfi, molti dei quali incalzati dal vincitore furono \nspinti nei pantani della Nievole, dove affogarono. – La \ngiornata del 19 agosto 1315 fu per la sconfitta se non per \nle conseguenze, un altar’Arbia novella; e Napoli, Firenze, \nSiena, Perugia, Bologna, ecc. piansero i loro cittadini più \nillustri e più valorosi, sicché vidersi quei popoli vestire a \nbruno. Il rimanente dell’esercito ghibellino si salvò, parte \na Pistoja, parte a Fucecchio e nei colli della Cerbaja. \nDopo la vittoria Uguccione incontanente s’impadronì di \nMontecatini, e poco dopo del castello di Monsummano e \ndi tutti gli altri ch’erano stati tolti l’anno innanzi dai \nFiorentini ai Lucchesi. Nè ai primi riescì più di riaverli se \nnon dopo le inaspettate vicende politiche, dalle quali \nfurono afflitti i secondi per la morte intempestiva del loro \npiù famoso concittadino e signore, Castruccio degli \nAntelminelli. \nSe divennero celebri i campi di Montecatini in Val di \nNievole mediante la vittoria riportata da Uguccione, non \nfurono meno segnalati i luoghi medesimi, allorché i \nFiorentini, nel 1330 tornarono costà per mettere \nun’assedio formale a Montecatini sotto il comando di \nvalente ufiziale del genio, Americo Donati cittadino \nfiorentino. Donde avvenne che inutilmente nel 23 aprile \nvi cavalcò con molta gente d'arme Gherardino Spinola \nsignor di Lucca senza poter fornire, nè appressarsi a \nMontecatini. “Imperocché i Fiorentini (dice il Villani) \navevano afforzato l’assedio e fatte per loro fosse e tagliate \nverso la parte di Lucca, e volto in quelle i fiumi della \nPescia e della Borra. E poiché a dì due di maggio \nvegnente il detto mess. Gherardino raunata più gente, e \navuto da’Pisitni ajuto, fece ancor prova di fornire \nMontecatini, e per simil modo, e per le dette fosse e \ntagliate, non vi potè appressare, nè quelle passare; perché \nnell’oste de’Fiorentini erano più di mille cavalieri e \npopolo grandissimo. E nota lettore (è sempre il Villani \nche parla) che dappiè di Serravalle infino a Buggiano per i \nFiorentini era affossato e staccato e imbertescato spesso \ntutta la detta bastita, e il campo e l’assedio de’Fiorentini \ncon guardie per tutto, e i detti fossi pieni d’acqua e \naccozzati insieme, e messi in quegli il fiume della Nievole \n\ne quello della Borra. La quale bastita tenea più di sei \nmiglia nel piano; e dalla parte del monte tra le castelletta \nd’intorno e altri battifolli (erano più di dodici) per i poggi \ne tagliate fatte e barre di legname messe, stavano di dì e di \nnotte guardie con grossa gente a piè; sicché di Montecatini \nnon potea uscire ne entrare gente ne vittuaglia, se non \nquello che si prendevano in preda nelle pendici e \ncircostanze del poggio. E girava la detta impresa e guardia \nde’Fiorentini da quattordici miglia, talché fu tenuta gran \ncosa e ricca impresa a chi la vidde, che fummo noi di \nquelli; opinando lo storico medesimo, che la bastita e la \ncinta di steccati fatta da Giulio Cesare al castello di Aliso, \no Alesia, in Borgogna (JUL. CAESAR. Comment. Lib. \nVII) non fosse maggiore, ne cosi grande come quella che i \nFiorentini feciono intorno a Montecatini” – (G. VILLANI, \nCronic. Lib. X. Cap. 15). \nQuindi al cap. 155 lo stesso Villani riprende a discorrere, \nin qual modo i Fiorentini per lungo assedio ebbono nel \n1330 il forte castello di Montecatini, per cui fu fatto un \nterzo tentativo dal signore di Lucca, al quale, nel di 11 \ngiugno dello stesso anno, essendo a lui arrivato un \nsoccorso da Lombardia di 450 cavalieri tedeschi, e \ntrovandosi allora con più di 1300 soldati a cavallo e \npedoni moltissimi, uscì fuori a oste per soccorrere \nMontecatini. \nI Fiorentini, dice lo storico, dopo rinforzata la loro oste di \n1500 cavalieri e di popolo grandissimo, s’accamparono \ncol grosso dell’esercito in sul Brusceto lungo il torrente \nBorra , là dove esisteva un'ospedaletto. – (Vedere MASSA \nE COZZILE Vol. III pag. 110 e 114). ”Quasi all’incontro \nera l’oste de’Lucchesi, il fosso e steccato in mezzo, e \nnondimeno erano fornite di guardie il procinto e la pieve a \nNievole sotto Montecatini. Alla fine, a di 22 di giugno \ninnanzi giorno fu armata l’oste de’Lucchesi, e mandati \nsegretamente la notte 350 cavalieri e 500 pedoni delle \nmigliori masnade infino presso a Serravalle, cioè, di \nrimpetto al luogo detto la Magione, ove era meno guardia; \ne passato per forza il ponte alla Gora sopra la Nievole, \nvennero alla Pieve, e a quella combatterono colla \nguarnigione e guardie de’Fiorentini, e sconfissonli. \nDondechè l’oste lucchese avendo saputo preso da’ suoi il \npasso, si diresse verso quella parte per rompere l’esercito \ndegli assedianti e fornire il castello. Ma ciò veggendo i \nFiorentini vi mandarono soccorso di 500 cavalieri e \npedoni assai, i quali vi furono si presto, che non lasciarono \npassare più della gente de’Lucchesi, e quelli ch’erano \npassati non poterono tornare addietro senza pericolo di \nloro, onde si raccolsono al poggio di Montecatini, e di \nlassù feciono molti assalti alle bastite de’Fiorentini di dì e \ndi notte ; e dall’altra parte di fuori facea il simile mess. \nGherardino Spinola col rimanente delle truppe lucchesi. \nUdito il sucesso di queste cose a Firenze, s'inviarono costà \nnuove milizie e con nuovo comandante, il potestà Corrado \nTronci da Fuligno; talché otto giorni dopo tanta gente era \ngiunta che raddoppiossi l’oste de’Fiorentini, sicché \nveggendosi il signor di Lucca in pericolo di esser rotto, \nabbandonata con poco suo onore l’impresa, si partì dal \ncampo, e ritrasse con sua oste parte a Pescia, e parte a \nVivinaja (ora Monte Carlo), quindi a Lucca. I Fiorentini \nallora si volsono con ogni studio a gran stringere \nd’assedio Montecatini, ponendo un battifolle al luogo \ndetto le Quarantole si d’appresso al castello, che tolsono \n\n\n\nle fontane di fuori per modo, che que’di dentro non \navendo più di che viveri, stando male a acqua per bere, \npatteggiarono di rendere Montecatini liberamente al \nComune di Firenze, salve le persone, armi e cavalli. Lo \nche essendo stato conceduto, a dì 19 di luglio del 1330 \nuscite le masnade a piè e a cavallo dei Lucchesi, dopo 11 \nmesi d'assedio vi entrarono i Fiorentini, i quali non vi \ntrovarono dentro vittuaglia per tre dì.» – (G. VILLANI, \nCronic. loc. cit.) \n«Pel quale acquisto, soggiunge il Vi llani, (ivi cap. 156) fu \ngrande abbassamento dello stato del signor di Lucca, e dei \nLucchesi, ad esaltazione e grandezza de’Fiorentini, come \nse si trattasse d’una grande vittoria. Frattanto molte \ndispute, e più consigli si tennero in Firenze, se \nMontecatini fosse da disfarlo al tutto, o da lasciarlo in \npiede; parendo a molti, che quando non per altro si \ndovesse disfare in perpetuo segno e memoria di vendetta \ndella sconfitta nel 1315 ricevuta a piè di quello e per \ncagion sua, oltre il scemare spesa di guardia a custodirlo, \ne di guerra al Comune. Ma prevalse l’opinione di lasciarlo \nin piede, e la recente calamità succeduta senza colpa degli \nabitatori restò vinta dalla memoria di un antico benefizio, \nricordandosi che, al tempo che gli usciti guelfi di Firenze \nfurono cacciati da Lucca (anno 1263), niuna terra, città o \ncastello di Toscana gli volle ritenere altro che quegli di \nMontecatini, i quali proferirono di accogliergli fra le loro \nmura » \nPer questa cagione, e ancora perché non era finita la \nguerra tra i Fiorentini e Lucchesi, essendo allora \nMontecatini una forte terra di frontiera, si deliberò di \nlasciarla in piede, e vi furono rimessi i guelfi usciti, a \ncondizione che i Montecatinesi giurassero, siccome in \nfatti essi in quello stesso anno giurarono nella loro chiesa \nparrocchiale di S. Michele, ubbidienza e fedeltà perpetua \nal Comune di Firenze, e promisero le fazioni reali e \npersonali coll’offerta nel dì di S. Giovanni Battista alla \nsua chiesa in Firenze di un ricco cero, che i \nMontecatinesi, fino al principio del secolo corrente, \nsolevano inviare sopra un gran carro, nella cui sommità \ncampeggiava l’emblema parlante di un catino sopra tre \nmonti. \nQuindi la comunità di Montecatini fu compresa nelle \ncapitolazioni delle terre designate sotto nome di Capi \ndella Val di Nievole, le quali poi vennero confemate dalle \ntrattative concluse nel 1339 tra i Fiorentini, li Veneziani e \nMastino della Scala signor di Lucca. \nRimonta alla stessa epoca l’istituzione in Montecatini di \nun podestà, alcuno dei quali trovasi rammentato negli atti \ndi possesso esistenti fra le carte dell’Arch. Gen. venute in \nquello Diplomatico di Firenze, due delle quali pergamene \ndel 23 Dicembre 1353, e 4 giugno 1355 furono scritte dal \nnotaro Giovanni del fu ser Lemmo da Montecatini. \nMa non devesi passare sotto silenzio l’elezione fatta \nall'ufizio di potestà di questa terra dello storico fiorentino \nMelchiorre, o Marchionne di Coppo Stefani, trovando, \nch’egli prese possesso di detta potesteria nel dì 18 maggio \n1377, in quel tempo in cui lo stesso Melchiorre, a tenore \ndi una rubrica delle sue storie, quando non siavi errore di \ndata cronica, comparisce in Romagna inviato dai Dieci \ndella Balia di guerra contro il conte di Dovadola : donde \negli non tornò prima del 10 giugno dello stesso anno. – \n(Vedere DOVADOLA Vol. II. pag. 40, 41). \n\nIn quel medesimo anno 1377, ai 16 di giugno, entrò a \nnuovo castellano della rocca di Montecatini un Agnolo di \nPiero del comune di Ripamortaria in Val di Pesa, mentre \nintorno alla stessa epoca erano insorte nuove discordie fra \ni Pistojesi e i Montecatinesi, al che si aggiunsero i danni \nrecati dalle scorrerie dei Pisani che inquietarono tutta la \nVal di Nievole, per cui fu giuoco forza di esiliare nel 1377 \nda questa provincia molti ghibellini. \nA cotesta medesima età ci richiama la memoria di un \nuomo celebre nel suo secolo, di Ugolino da Montecatini \ndottore di medicina, il quale nel 1404 risiedeva in patria, \ndove, qual cittadino, intervenne a un consiglio generale \ntenuto li 29 aprile di detto anno per cagione di vertenze \nrapporto a confini, pedaggi e gabelle fra le due comunità \ndi Montecatini e di Massa. – Vedere MASSA e \nCOZZILE. \nIn questo mezzo tempo, se gli abitanti di Montecatini non \nebbero turbazioni politiche, essi però furono afflitti da \nquelle economico-sanitarie per cagione specialmente della \npeste che inferì nel 1399. \nNuovo grido di guerra destò non piccola agitazione anche \nin questo paese dopo che la Rep. di Firenze nel 1429 \nmosse d’armi contro Paolo Guinigi signor di Lucca. Alle \nquali conturbazioni succederono funeste epidemie che \nmaltrattarono ripetute volte (negli anni 1434, 1462, e 1467 \n) la popolazione della subiacente pianura. Quindi è che la \nComunità di Montecatini trovandosi esausta di mezzi \nonde restaurare le fabbriche rovinate delle salutifere sue \nacque minerali, nel 1477 i rappresentanti di lei ricorsero al \nsenato di Firenze perché vi provvedesse. Infatti con \nriformagione del 17 ottobre la Signoria decise di \nassegnare per il corso di dieci anni la somma di lire 300 \ndestinata alla riparazione delle vecchie ed alla costruzione \ndelle nuove fabbriche, e di rilasciare a favore della \ncomunità di Montecatini il provento de’bagni, ecc. \nMa l’escursioni ostili dei Veneziani, fatte nell'estate del \n1496 in Val di Nievole, e quindi la guerra suscitala \nnell’anno 1529 contro Firenze per la restituzione forzata \ndella famiglia Medici alla città e agli onori, resero fatale \nanche ai Montecatinesi la venuta dell’esercito Cesareo-\nPapale, dal quale fu inondata la Toscana. \nE ad onta che fosse stata promessa agli abitanti della Val \ndi Nievole l’esenzione dagli alloggi, il paese fu tutto \ninvaso nell’agosto del 1530; da Spagnuoli e da Tedeschi, i \nquali all’occasione d’inseguire l’esercito del Ferrucci \nverso la Montagna di Pistoja, attraversando per questa \nvalle col capitan calabrese Fabbrizio Maramaldo, vi \nesercitarono ogni specie di barbarie. \nVentitrè anni dopo caduta Firenze (anno 1553) quando il \nduca Cosimo I con gli eserciti dell’Imperatore Carlo V \nfaceva guerra a Siena, Montecatini fu occupata dalle armi \nfrancesi sotto il comando di Piero Strozzi, che lasciò alla \nguardia della stessa terra Alessandro da Rieti Capitano di \ngran nome con 800 soldati. Sennonché dopo la battaglia di \nMarciano che decise della sorte della Rep. di Siena, il \nduca di Firenze spedì una mano di soldati con artiglieria \nsotto Montecatini, sicché gli abitanti tumultuando per \ntimore di patire d’acqua, e mancando loro insieme la \nvettovaglia, forzarono il capitano della piazza a venire \ncogli assedianti a un accordo, che fu poco onorevole, \nperocché dovè promettere di non servire per un anno con \nle truppe del presidio, di uscire dalla terra senz’arme e col \n\n\n\nle bandiere nel sacco, siccome avvenne due giorni dopo \nche i molti banditi di Cosimo erano fuggiti di notte \nsalvandosi per le montagne. \nNe qui si arrestò la vendetta del vincitore, mentre \nMontecatini, che nel 1330 era stato rispettato dalla Rep. \nFior., non fu risparmiato da Cosimo de’Medici, il quale \nordinò che ogni sorta di fortificazione insieme alle sua \nmura castellane dai fondamenti si distruggessero, il qual \ncomandamento essendo stato con troppo rigore eseguito, \nvenne l’ultimo danno apportato perfino alle antiche \nfabbriche delle sottostanti terme minerali. \nInfatti il dott. Bicchierai nella storia di quei Bagni riporta \nnel sommario N.° 2 una lettera scritta lì 28 gennajo 1561 \ndal magistrato dei Nove Conservatori dello Stato \nfiorentino ai rappresentanti della Comunità di \nMontecatini, perché informino donde fosse meglio trar la \nspesa necessaria per rassettare detti Bagni. Dalla supplica \nperò nel 1569 inviata dagli uomini di Montecatini a \nCosimo I, acciocché si contentasse di esonerare la loro \nComunità dalla tassa per la fortificazione di Monte Carlo, \nnon sembra che in realtà vi sì provvedesse, poiché quei \ncomuinsti ivi dichiararono di non aver per la povertà \nd’essi facultà di rassettare e riparare li Bagni di quel \nluogo . \nAlla qual supplica essendo stato risposto col visto, fu fatta \ndieci anni dopo nuova istanza allo stesso Cosimo, già \nGranduca, mostrando, che le terme Montecatinesi si \ntrovavano ridotte in mal essere per le guerre e altri \ninfortunii, e che a volerle restaurare occorreva la spesa di \ncirca mille ducati. Che però la Comunità pregava di \nnuovo S. E. Sereniss. Coll’offrire alla Corona i Bagni in \npieno dominio, supplicandola a conservare alcune \nesenzioni agli uomini di Montecatini ec. \nNel luglio del 1379 fu risposto che si risolverà, se l'arte \ndegli speziali vorrà attenderci essa. \nCon animo più benigno accettò l’offerta il successore di \nCosimo I, allorché a una consimile supplica presentata nel \nnovembre del 1533 il Granduca Francesco I fece \nrispondere: che S. A. accettava volentieri l’offerta e che \naggradiva questa generosità dai rappresentanti della \ncomunità di Montecatini, avendo egli intenzione di ridurre \nli stessi Bagni a benefizio del pubblico e dimostrare \nquanto le sia stato grato il presente dono. \nAll’Articolo BAGNI DI MONTECATINI Vol. I. pag. \n219, a proposito della donazione di coteste terme al G. D. \nFrancesco I, feci osservare, che esse eransi rese per causa \ndi mal'aria impraticabili nella stagione delle bagnature. \nAlla qual cosa contribuì assaissimo un errore commesso \ndai reggitori della Rep. Fior, nel 1430, quando fu Stabilita \nla barriera allo scolo del padule di Fucecchio. Che però \nFrancesco I fece abbassare alquanto la cateratta \ndell’emissario del padule Fucecchiese; ma di troppo breve \ndurata fu quell'ordine, e conseguentemente vana riesci la \nsperanza di vedere allontanata la causa principale di tante \nmalattie endemiche, tostochè le acque fluenti, fatte di \nnuovo stagnanti, tornarono a spagliare nella circostante \npianura, mediante il sostegno rialzato al ponte alle Calle. \nIn conseguenza di ciò può dirsi, che tanto la provvisione \ndalla Rep. Fior. Nel 1477 deliberata per restaurare le \nterme di Montecatini, quanto il dono libero di queste fatto \ndalla comunità al secondo Granduca di Toscana, rimasero \nper i Montecatinesi e per gli abitanti della Val di Nievole \n\nsenza il desiderato effetto, talché i suoi bagni sotto il \ngoverno di Cosimo III si davano in appalto dallo scrittojo \ndelle RR. fabbriche per 80 scudi l’anno; e cotesto sistema \ncontinuò fintantoché non vi rivolse un occhio benefico il \nSolone della Toscana. – Vedere BAGNI DI \nMONTECATINI. \nNon ostante cotesti infortunii, l’amenità del sito, \nl’industria agraria mai spenta costà, il paterno regime e il \nfavore dei Granduchi della dinastia felicemente regnante \nin Toscana contribuirono a rendere di mano in mano più \nsalubre, più comodo e più aggradevole ai bagnanti il \nsoggiorno alle terme, la fisica e morale esistenza agli \nabitanti della contrada. \nStoria ecclesiastica e stabilimenti pii di Montecatini . – \nAntichissime sono le memorie istoriche della chiesa \nprincipale, ossia della pieve di Montecatini, sino da \nquando essa era situata a pie del monte dove attualmente \nsi trova la borgata e la chiesa della Pieve a Nievole. La \nquale ultima dopo aver ceduto il battistero e il suo titolare \ndi S. Pietro alla chiesa di S. Michele in Montecatini, col \ntitolo di S. Marco e di semplice parrocchia si rimase. \nUn documento già pubblicato dal Muratori nella \ndissertazione LXX dell’Antichità del medio evo, giova fra \ngli altri a confermare il regio diritto, che sino dai tempi \nlongobardici si esercitava dal Sovrano sopra il clero e le \ncose loro nei casi di controversa giurisdizione spirituale. \nÈ un giudicato tenuto costà nella basilica di S. Pietro a \nNievole (febbrajo dell'anno 716) un anno dopo quello \nanco più importante di Siena, da un delegato del rè \nLiutprando, assistito dal vescovo \nSpecioso (di Firenze), da Walperto Duca (di Lucca), da \nAachi Castaldo e da altri giudici secolari, ivi chiamati per \nassistere a una discussione fra l’avvocato di Talesperiano \nvescovo di Lucca, e quello di Giovanni vescovo di Pistoja; \nciascuno dei quali pretendeva spettassero alla loro diocesi \ndue chiese battesimali, che si asserivano dal difensore del \nVesc. Lucchese essere state dal tempo dei Romani in poi \nsempre noi sempre sotto la giurisdizione della chiesa di S. \nPietro (cioè a Nievole); e perciò dopo varie prove alla \ndiocesi di Lucca dal delegato regio furono confermate. \nChe cotesta Pieve a Nievole si appellasse anche Pieve di \nMontecatini , per quanto essa fosse alquanto lungi dal \npaese omonimo, lo danno bastantemente a conoscere due \nistrumenti, uno dei quali inedito del 27 aprile 1224 esiste \nfra le membrane del Vescovato di Pistoja, ora nell'Arch. \nDipl. Fior. \nÈ una ricognizione in dominum, previo giuramento fatto \nnel dormentorio della canonica di Montecatini da Jacopo \ndel fu Ridolfo da Castiglione per se e per i di lui consorti \nnelle mani di Ermanno pievano di Montecatini, \nprocuratore a ciò destinato da Graziadio vescovo di \nPistoja, per conto di beni che il predetto Jacopo con i suoi \nparenti teneva ad enfiteusi dalla mensa vescovile pstojese. \nL'altro documento ce lo fornisce Lucca nel catalogo delle \nchiese della stessa diocesi scritto nel 1260, e diviso per \npivieri; nel quale catalogo non già sotto nome di Pieve a \nNievole, ma sivvero di Montecatini trovasi descritta \nquesta di S. Pietro con le succursali sottoposte, fra le quali \nmanca la cappella di S. Michele. \nAllora la pieve di S. Pietro a Montecatini era matrice di \ndieci chiese; cioè 1. S. Maria a Gonsa (sic); 2. S. Maria a \nRipa (cura con monastero di monache nel borgo di \n\n\n\nMontecatini tuttora esistente); 3. S. Stefano di Maona \n(distrutta); 4. S. Nicolao a Monsummano (attualmente \npieve); 5. S. Maria di Torsciano (distrutta); 6. S. \nBartolommeo di Gragnano (situata probabilmente dove \ndicesi alla fonte di Gagliano fuori di Montecatini); 7. S. \nPietro di Casciano (forse la cura dell’antica Pieve a \nNievole); 8. Cella d’Agnello della Croce Brandelliana \n(descritta al suo articolo); 9. ospedale di S. Giovanni di \nMontecatino (che fu una commenda di Malta, attualmente \noratorio nel borgo.) \nChe però nel piviere di Montecatini non essendo registrata \nla cappella di S. Michele, vi è ragione di credere che essa \navesse ceduto il suo titolo a quello di S. Pietro, dopo \navuto il battistero, e restasse l’antico titolo dell’Opera. \nInfatti nella conferma che il vescovo di Lucca negli anni \n1368 e 1383 fece de pievani eletti dai canonici di essa \npieve, furono qualificati pievani della battesimale di S. \nPietro a fievole, detta di Montecatini . – Vedere PIEVE A \nNIEVOLE. (LIVI, Memorie di Monte Catini cap. X.) \nDopo la chiesa plebana di Montecatini si presenterebbe \nper ordine di antchità il romitorio di S Maria a Rio \nAffrico, designato nel catalogo del 1260 sotto il piviere di \nMassa e Cozzile, sebbene il luogo dove fu l’eremo ed il \nRio Affrico, da cui prese il nome, siano compresi nel \nterritorio della Comunità di Montecatini. \nGiova per altro avvertire, che le più vecchie carte \nappartenute a quell'eremo di Frati Agostiniani sono \nalterate nella data cronica da mano moderna, mentre nella \nprima, invece di segnare il 3 aprile dell’anno 1222 in \nMontecatini, fu sostituito l’anno 822. \nCoteste alterazioni unite ad una certa cronica scritta in \nvolgare nel principio del secolo X indussero in inganno il \nPadre Torelli ne’suoi Secoli Agostiniani , il quale \ndiscorrendo della distruzione dell’eremo di Riaffrico fa \nrimontare un tale accidente ai 12 maggio dell’anno 903, \nepoca, a detta del falso cronista, cui risalirebbe l'erezione \ndel convento di S. Margherita vicino alle mura di \nMontecatini, ma però di fuora . \nIl fatto sta che non fu se non sul declinare del secolo XIII, \nche i romiti Agostiniani di Rio Affrico ottennero dal \nPaganello vescovo di Lucca un breve spedito nel 9 agosto \n1276 a Fr. Simone provinciale degli Eremitani di S. \nAgostino, col quale concedeva facoltà al medesimo di \nporre la prima pietra fondamentale della nuova chiesa che \nvolevasi erigere, siccome fu eretta, nel borgo di \nMontecatini lungo la via che scende alle terme; nella qual \ncircostanza l’ordinario accordava indulgenze ai \ncontribuenti a tale opera. \nCon altro breve dello stesso vescovo, in data di Lucca del \n13 febbrajo 1283, si esortavano tutti i diocesani a prestare \nogni aiuto possibile ai frati Eremitani di Montecatini per \nla loro chiesa. La quale un secolo dopo pare che ricevesse \nun qualche ingrandimento, siccome lo da a credere una \nlettera enciclica scritta nel Castello di Montecatini li 4 \ngennajo 1345, all’occasione che Fr. Guglielmo Vesc. di \nLucca concedeva indulgenze a chi concorreva con \nelemosine all’ampliazione della chiesa di S. Margherita \ndei frati Agostiniani di Montecatini per maggior comodo \ndelle funzioni. – Questa famiglia religiosa fu soppressa \nnel 1782, nella qual circostanza la chiesa fu ridotta a \noratorio. \nAllo stesso secolo XIII risalgono le memorie della chiesa \n\ne convento dei SS. Jacopo e Filippo dei frati Carmelitani \neretto nel 1296 con l'annuenza del vescovo Paganello nel \nluogo, dove anni innanzi si era aperto uno spedaletto. \nEsiste sulla prominenza a grecale del poggio di \nMontecatini presso un fortilizio denominato il \nCastelnuovo. La chiesa ed il convento suddetto furono \nrestaurati nel 1764, non più che ott’anni innanzi la \nsoppressione di quella famiglia religiosa. \nLe monache Agostiniane di Montecatini sebbene contino \nun’epoca più recente degli altri due conventi di regolari, \nsono oggi le sole tra i claustrali superstiti. Esse \ncostituironsi nell’anno 1532 nel borgo presso la chiesa di \nS. Maria a Ripa, che fu una delle auliche parrocchie \nsuccursali della pieve di S. Pietro in Montecatini. \nPuò a sua gloria questo paese vantarsi di avere dato la \nculla a Ugolino da Montecatini che dei Bagni d’Italia \nlasciò un trattato, e che fu il primo a conoscere le virtù di \nquelli della sua patria; dalla quale patria passò da vecchio \na stabilire la sua famiglia in Firenze. Da Montecatini \ntraeva pure l'origine mess. Lemmo Balducci, che nel 1384 \nin Firenze eresse dai fondamenti e dotò l’ospedale di S. \nMatteo. Non parlo di un altro medico, appellato Giovanni \nda Monte Catino, il quale dopo essere stato più volte dal \nsanto arcivescovo Antonino tentato con ragioni, con \npreghiere e con minacce di ritrarsi dall’opinione sulla \nimmortalità dell’anima che egli negava; nulla giovando, fu \ndato come impenitente alla corte secolare di Firenze, dove \nnel 1450 impiccato e poscia arso. – Vedere \nMONTICATINI in Val di Cecina. \nRammenterò piuttosto un Vincenzio Martinelli nativo di \nquesto Montecatini che di straniere storie e di morale nel \nsecolo XVIII scriveva. Di costà pure trasse i natali il dott. \nGaetano Livi medico e storico, per la di cui opera nello \nstesso secolo sorgevano a novella vita le Terme \nMontecatinesi state quasi fino allora dimenticate; mentre \nun suo erede il dott. legale Leone Livi nel principio del \nsecolo attuale un libro sulle memorie di Montecatini ed un \nlungo catalogo di uomini illustri di questa sua patria nel \n1811 dava alle stampe. Ma ognuna delle opere qui \naccennate sembra vinta dalla Statistica Medica della \nComunità e dei Bagni di Montecatini del dott. Silvestro \nMaluccelli, medico distinto, e da molti anni condotto nella \nstessa terra, che egli tiene in luogo di patria. \n \nPROSPETTO della Popolazione della Comunità di \nMONTECATINI IN VAL DI NIEVOLE a quattro epoche \ndiverse, divisa per famiglie. \n \nANNO 1551: Impuberi maschi -; fe mmine -; adulti \nmaschi -, femmine -; coniugati dei due sessi -; \necclesiastici dei due sessi -; numero delle famiglie 244; \ntotalità della popolazione 984. \nANNO 1745: Impuberi maschi 232; femmine 158; adulti \nmaschi 277, femmine 397; coniugati dei due sessi 238; \necclesiastici dei due sessi 81; numero delle famiglie 337; \ntotalità della popolazione 603. \nANNO 1833: Impuberi maschi 431; femmine 393; adulti \nmaschi 342, femmine 340; coniugati dei due sessi 900; \necclesiastici dei due sessi 16; numero delle famiglie 461; \ntotalità della popolazione 1140. \nANNO 1839: Impuberi maschi 504; femmine 461; adulti \nmaschi 354, femmine 386; coniugati dei due sessi 879; \n\n\n\necclesiastici dei due sessi 21; numero delle famiglie 474; \ntotalità della popolazione 1201. \n \nN. B. La popolazione abbraccia l’intera giurisdizione \nparrocchiale di Montecatini, essendochè la sola Terra di \nMontecatini attualmente non comprende più di ottanta \ncase con 600 abitanti. \n \nComunità di Montecatini in Val di Nievole . – Il territorio \ndi questa comunità occupa una superficie di 8823 quadrati \n261 dei quali spettano a corsi d'acqua e a strade. – Vi si \ntrovava nel 1833 una popolazione di 5340 abitanti, a \nragione di 502 persone per ogni miglio toscano quadrato \ndi suolo imponibile. \nLa figura corografica del suo territorio è quasi conica con \nla base che posa sul monte verso settentrione, mentre la \npunta guarda a ostro e arriva sino al padule di Fucecchio. \n– Confina con 5 comunità; dal lato di settentrione ha di \nfronte il territorio comunitativo di Marliana, a partire da \nmaestrale dall’Immagine de'Confittori, donde poi per \ntermini artificiali sale sul poggio fino alle sorgenti del \nfosso di Serravalle, mercé cui voltando faccia da \nsettentrione a levante scende nel fiume Nievole, il di cui \nalveo seconda per breve tragitto e poscia attraversa per \ndirigersi di faccia alla Comunità di Seravalle i che ha \ndirimpetto a scirocco e con la quale fronteggia mediante \ntermini artificiali, sino a che non trapassa la strada R. \npistojese per ritornare sulla sponda destra della Nievole. \nCostà sottentra la Comunità delle Due Terre ossia di \nMonsummano e Monte Vettolini, e insiem con essa l’altra \ncammina di conserva mediante i dello fiume, poscia per \ntermini artificiali per il corso di circa tre miglia toscane \nsino alla riunione della Fossa Nuova col Canal maestro \ndel Terzo. \nA questa confluenza presentasi a confine la Comunità di \nBuggiano, con la quale la nostra corre dirimpetto a ostro \nper un corto tragitto fra il canal del Terzo e la Pescia \nNuova. Questa Fossa dal lato di libeccio accompagna le \ndue comunità fino al fosso del Pedicino lungo lo stradone \ndel Granduca. Costà dirimpetto a ponente sottentra la \nComunità di Massa e Cozzile, con la quale questa di \nMontecatini entra nella via di Biscolle, attraversa la \npianura della Traversagna, trapassa la strada R. pistojese, \ne finalmente entra nel torrente Borra, il di cui corso \nrimonta sul poggio della Forretta; quindi percorre la via di \nRiffrico e poi per quella doganale arriva all’Immagine \nde'Confittori, dove ritrova la Comunità di Marliana. \nNiuna mo ntuosità di questo territorio è più elevata di \nquella porzione su cui siede Montecatini, ed è di costà \ndonde si diramano con docile declive sino nella più bassa \npianura della Nievole gli ultimi contrafforti \ndell’Appennino pistojese. \nFra i maggiori corsi di acqua che attraversano, o che \nlambiscono questa comunità, si contano la Nievole, la \nBorra e il Salsero . Quest’ultimo è mantenuto perenne da \nuna massa d'acqua non mai minore di mezzo braccio \nquadro anco in tempo di siccità. Esso prese il nome di \nSalsero dalle acque salse delle Terme che in esso si \nvuotano dopo aver raccolto i superiori scoli che scendono \ndalla faccia meridionale e occidentale del poggio \nMontecatinese. Così il Salsero , dopo di essere \nvistosamente accresciuto dalle acque termali, va a \n\ncongiungersi con la Borra poco lungi di là, e non più con \nla Nievole come in antico. Allora le materie trascinate da \nquesta fiumana in pianura avevano rialzato l’alveo del \nfiume sopra il livello della circostante campagna in guisa \nche le sue acque miste alle minerali infiltrando nei bassi \nfondi, v’impadulavano a danno della economia della \nsalute di quegli abitanti. – Vedere BAGNI DI \nMONTECATINI. \nAlle infiltrazioni accennate aggiugevansi quelle di altre \nacque, poco più poco meno salse, derivanti da stilicidii \nche sogliono infiltrare tra mezzo al tufo, di cui abbonda il \nterreno a levante de’Bagni. \nFra le strade rotabili, dopo quella R. postale pistojese, \nattraversante quasi di mezzo al territorio, primeggia il \nmagnifico stradone che staccasi dalla R. pistojese alla \n29.ma pietra miliare. Inoltre si contano tre strade \ncomunitative di facilissimo accesso e carreggiabili che \nportano la Terra di Montecatini; una delle quali ha doppio \nprincipio, perché un ramo parte dalla strada R. al 27° \nmiglio, di faccia allo sbocco della strada di Val d'Arno, o \nEmpolese, e l'altro ramo si stacca dal borgo della Pieve a \nNievole; la seconda via sbocca sulla strada R. pistojese al \nPonte alla Borra presso il luogo di Brusceto passando per \ni Bagni, ed è chiamata via di Maone; la terza finalmente è \nla via della Nievole anch'essa in doppio ramo divisa, uno \ndei quali si stacca dal confine di Serravalle, l’altro da \nquello di Casore in comunità di Marliana. Una quarta \nstrada comunitativa è stata recentemente ridotta \npraticabile alle ruote, ed è quella che da Montecatini per \nGalliano introduce nella strada di Marliana. \nLa pianura parimente è ben provvista di molte e commode \nstrade rotabili. Bella e grandiosa è la via nuova che dal \nponte ultimo della Nievolina conduce al Porto de’Masoni. \nParte da questa via un tronco non meno spazioso di strade \nche passa presso la fattoria del Terzo per andare al Porto \ndelle Case sul Pedule di Fucecchio. – È pure rotabile la \nvia che dalla Pieve a Nievole conduce a Monsummano \nbasso. \nPer ciò che spetta alle acque minerali scaturienti alle falde \noccidentali del monte, non starò a ripetere ciò che fu detto \nall’Articolo BAGNI DI MONTECATINI. (Vol. I pag. 248 \ne seg.) \nIn quanto alla natura del suolo, che cuopre la parte \nmontnosa di questa comunità, il macigno, o pietra \narenaria, e il calcare compatto, o alberese, sono le due \nrocce, le quali alternativamente con gli strati schistosi \nformano l’ossatura de’poggi Montecatinesi. Sennonché \nquello di Montecatini è quasi tutto coperto di macigno, \nmentre nell’altro di Maone, situato a ponente, si mostra la \nroccia alberese, la quale si riaffaccia alla base meridionale \ndel poggio di Montecatini. – Gli strati schistosi alternati \ncol macigno consistono in galestro tinto in rosso smorto, \noppure in cenerognolo, i quali facilmente sfaldando, \nlasciano un facile adito agli agenti meteorici, onde \nstritolarsi e ridursi in terra vegetale. \nSe dalla costa si scende nella pianura, a partire dai bagni \ndel Tettuccio sino al Canal del Terzo , il suolo che serve di \nmantello alle ultime pendici dei monti spetta a un tufo e a \nuna marna terziaria marina; ma questa e quello sono \nprofondamente coperti da un deposito palustre vegetabile \nche nocque, siccome potrebbe nuocere ancora, alla vita, se \nle provvide cure del governo, mercè la salutare istituzione \n\n\n\ndella Camera di soprintendenza comunitativa e del Corpo \ndegl’ingegneri di acque e strade, non vi portassero una \nvigile attenzione. – Vedere BAGNI DI MONTECATINI. \nFra, i prodotti agrarii, quelli della parte superiore dei \npoggi consistono in boschi cedui e di alto fusto, o in selve \ndi castagni. A queste sottentrano più in basso gli uliveti, i \nvigneti, i gelsi e le piante di varie qualità di frutti sparse \nnei poderi; i quali sono assai più pingui di sementa nel \npiano, dove si perde l’ulivo non però la vite, nè il gelso \ncon molte varietà di alberi da frutto. \nI vigneti della piaggia meridionale e occidentale del \npoggio di Montecatini producono vini squisiti, ed era un \ndi tenuto in pregio quello della Vernaccia al segno che i \nrappresentanti della Comunità come cosa prelibata del \npaese, ne presentarono pochi fiaschi in dono al duca \nCosimo dei Medici, allorché nel 1556 visitò Montecatini, \ndue anni dopo che il paese fu di suo ordine smantellato. \nOdiernamente alla Vernaccia sono sostituiti il rinomato \nAleatico il Vin santo e la Borgogna. \nMa chi bramasse più esatti e più estesi dettagli sulla \ntopografia fisica e sulla statistica agraria di questa \ncomunità legga il cap. II, o piuttosto tutto il pregevole \nlibro della Statistica Medica della Comunità e de’Bagni di \nMonte Catini del dott. Silvestro Maluccelli, in cui trovasi \nanche un quadro dei prodotti agrarj del suolo \nMontecatinese. \nDal suo calcolo però risulterebbe, che la parte montuosa \ndi questa comunità occupasse 6574 quadrati agrarii, e la \npianura 4740 quadrati, detratti i corsi d’acqua e le strade. \nIn tutto quadrati 11314, in guisa che ne risulterebbe un \naumento di 2752 quadrati più del vero. \n \n\nProdotti agrarii in Monte \n \nBosco ceduo e di alto fusto Quadrati 1000 \nSelve di Castigni Quadrati 1604 \nTerre a Poderi Quadrati 3970 \n Somma Quadrati 6574 \n \nII prelodato scrittore dei 3970 quadrati agrarii di terreno \nfruttifero destina 2000 quadrati alla coltura degli ulivi e \ngranaglie calcolando il numero delle piante d’olivo \nesistenti nei poderi ad una media distanza di 14 braccia, \ncrede che tutto lo spazio dagli olivi occupato si ridurrebbe \na quadrati 49, cioè a braccia 49,000, in guisa che vi si \ndovrebbero contare 35,000 olivi. Calcolando egli \ncumulativamente il loro prodotto, un anno per l’altro, a \nlibbre 3 di olio, si avrebbero da questa Comunità circa \nlibbre 105,000 di olio per anno. \n– Dopo l’olio il vino è il prodotto più considerevole dei \npoderi di poggio. \nIn ogni quadrato agrario di terreno vitato alla guisa che si \ncostuma in Val di Nievole, cioè, situando la vite alla \ndistanza di due braccia una dall'altra, la coltivazione della \npianta medesima sparsa ne'2000 quadrati agrarii sopra \nindicati, formerebbe nel totale la somma di 363,825 viti \ncol prodotto di barili 9095 di vino di molta forza e durata. \n \n\nProdotti agrarii in Pianura \n \nGranaglie Quadrati 2300 \nSegalato Quadrati 768 \n\nFromentone, saggina, legumi ec. Quadrati 1478 \nPrati naturali Quadrati 194 \nSomma Quadrati 4740 \n \nCirca 12,000 sarebbero i gelsi sparsi nei campi, il cui \nprodotto in foglia si valuta ascendere a 300,000 libbre. \nNon meno di 2000 pioppi crescono sugli argini della \nNievole, del Salsero , e della Borra nel piano \nmontecatinese. \nIn quanto al bestiame da frutto e da lavoro, si coniano da \n590 bovi aranti 200 vitelli, 1600 capi tra majali e castrati, \n80 merini e circa 260 bestie cavalline. \nFra le arti d’industria commerciale contansi tre fornaci da \ncalcina a Maona, che sebbene cuocano soli sei mesi \ndell’anno, servono ad introdurre in questa comunità la \nsomma netta di lire 7500. \nUn'altra fornace da mattoni e da calcina, ed una tintorìa \nsono stabilite nel borgo della Pieve a Nievole, dove risiede \nun medico-chirurgo condotto dalla Comunità, la quale \nmantiene un altro medico e un chirurgo residenti nella \nTerra con l’obbligo di assistere i poveri che nella stagione \ndella bagnatura vengono allo spedale dei sottoposti Bagni. \nIn Montecatini, dall'epoea della seconda sua sottomissione \nalla Rep. Fior. (8 agosto 1330) fino all'organizzazione \nLeopoldina, vi teneva ragione nel civile il potestà di \nBuggiano, il quale risiedeva sei mesi per luogo \nalternativamente col suo ufiziale. \nIl potestà di Montecatini da pochi anni è stato traslocato in \nMonsummano basso con la giurisdizione civile sopra \nambedue le Comunità. Risiede pure in Monsummano \nl’ingegnere di Circondario. La cancelleria comunitativa è \nrimasta a Montecatini, la quale serve anche alla Comunità \ndelle Due Terre. – L’ufizio di esazione del Registro e la \nconservazione delle Ipoteche sono in Poscia; il tribunale \ndi prima Istanza in Pistoja. \n \nQUADRO della Popolazione della Comunità di \nMONTECATINI IN VAL DI NIEVOLE a quattro epoche \ndiverse. \n \n- nome del luogo: MONTECATINI, titolo della chiesa: S. \nPietro (Pieve Prepositura), diocesi cui appartiene: Pescia \n(già di Lucca), popolazione anno 1551 n° 984 (con S. \nMarco a Pieve a Nievole), popolazione anno 1745 n° \n1375, popolazione anno 1833 n° 2422, popolazione anno \n1839 n° 2603 \n- nome del luogo: Pieve a Nievole, titolo della chiesa: S. \nMarco (Rettoria), diocesi cui appartiene: Pescia (già di \nLucca), popolazione anno 1551 n° 984 (con S. Pietro a \nMontecatini), popolazione anno 1745 n° 1953, \npopolazione anno 1833 n° 2750, popolazione anno 1839 \nn° 2981 \n \n- Totale abitanti anno 1551 n° 984 \n- Totale abitanti anno 1745 n° 3328 \n \nEntra nella Comunità di Montecatini di Val di Nievole la \nseguente frazione \n \n- nome del luogo: Traversagna, Comunità donde proviene: \nMassa e Cozzile, abitanti anno 1833 n° 168, abitanti anno \n1839 n° 5776 \n\n\n\n \n- Totale abitanti anno 1833 n° 5340 \n- Totale abitanti anno 1839 n° 6918",
    "original_title": "MONTE CATINI, MONTECATINI e MONTE CATINO",
    "page": 248,
    "slug": "monte-catini-montecatini-e-monte-catino",
    "byte_offset": 1547063
  },
  {
    "context": "in Val di Serchio.",
    "title": "MONTE CATINI",
    "body": "– Vedere LORENZO \n(S.) ALLA CAPPELLA.",
    "original_title": "MONTE CATINI",
    "page": 244,
    "slug": "monte-catini",
    "byte_offset": 1521617
  },
  {
    "context": "",
    "title": "MONTECCHIELLO",
    "body": "– Vedere MONTICCHIELLO.",
    "original_title": "MONTECCHIELLO",
    "page": 256,
    "slug": "montecchiello",
    "byte_offset": 1600775
  },
  {
    "context": "(Castrum Monticli)",
    "title": "MONTECCHIO nel Val d’Arno casentinese",
    "body": "– Castellare in rovina nella parrocchia di S. \nFlora a Sarna, cui fu unita quella di S. Martino a \nMontecchio, Comunità Giurisdizione e quasi 2 miglia \ntoscane a ostro-scirocco di Bibbiena, già sotto la \nComunità di Chiusi, nella Diocesi e Compartimento di \nArezzo. \nQuesto diruto castelletto siede sopra un colle o piccolo \nmonticello, posto alla sinistra dell'Arno presso la \nconifluenza del torrente Corsalone, che la base \nsettentrionele del colle di Montecchio lambisce, poco al \ndisotto de'superstiti piloni del distrutto poonte di Arcena \nesistito sull’Arno. \nFu questo luogo signoria dei potenti Tarlati di Arezzo, \ncome lo prova un'iscrizione posta nella facciata di piccola \nchiesa esistente e riportata da Ferdinando Morozzo \nnell'opera Dello stato antico e moderno del fiume Arno, \nche dice: A DNI MCCCXL DOMINA COMITASSA \nJOANNA UXOR DOMINI TARLATI DE \nPETRAMALA FECIT FIERI HOC OPUS. – Vi sono \nanche gli stemmi dei due coniugi con una croce in mezzo; \na destra l'arme de'Tarlati che portava sei dadi o sassi \nquadrati in campo azzurro, e a sinistra l'arme dei CC. \nAldobrandeschi di Sovana, cui apparteneva la \nprenominata contessa Giovanna moglie di Tarlato. \nChe però una chiesa di Montecchio esistsse inanzi che \nfosse rifabbricata quella tuttora supestite, si deduce da una \nbolla del Pontefice Adriano IV spedita nel 1155 al \npievano di S. Ippolito di Bibbiena, in cui fra le quindici \nchiese manuali della suddetta pieve si trova nominata \nquesta de Monteclo. \nFu nella stessa rocca di Montecchio dove Marco figlio di \nSaccone Tarlati nel 1350 corse a refugiarsi quando \nBibbiena difendevasi contro l'oste fiorentina, nella quale \ncircostanza Montecchio con tutti i luoghi della Valle di \nChiusi casentinese dovè assoggettarsi alla Rep. \nFiorentina. – (AMMIR. Stor. Fior. Lib. XI).",
    "original_title": "MONTECCHIO (Castrum Monticli) nel Val d’Arno ",
    "page": 256,
    "slug": "montecchio-nel-val-d-arno-casentinese",
    "byte_offset": 1600821
  },
  {
    "context": "",
    "title": "MONTECCHIO nel Val d’Arno fiorentino",
    "body": "Castellare \ndove fu una cappella (S. Pietro a Montecchio) riunita alla \nparrocchia plebana dell'Impruneta, nella Comunità \nGiurisdizione e circa 4 miglia toscane a ostro-scirocco del \nGalluzzo, Diocesi e Compartimento di Firenze. \nAll’Articolo IMPRUNETA fu detto, che i ruderi di questo \nCastello di Montecchio e della sua chiesuola di S. Pietro \nesistono in un risalto di poggio lungo la strada che da S. \nGersolè guida all'Impruneta. La qual chiesa di \nMontecchio è rammentata fra le succursali del pievanato \ndell'Impruneta nelle bolle spedite a quei parrochi dal \n\nPontefice Adriano IV (anno 1156) e da Niccolò IV (anno \n1191). – Anche un istrumento della badia di Passignano \ndel 1037 fu celebrato in questo Castello di Montecchio \ndella giudicaria forentina. \nChe però il popolo di Montecchio nel secolo XV fosse \nunito a quello della parrocchia dell'Impruneta, ci si rende \nmanifesto dall'atto di fondazione della cappella eretta li 2 \nmarzo del 1430 nella stessa chiesa plebana dal Card. \nAntonio Casini; al quale atto assistè Giovanni di Filippo \nda Montecchio del popolo dell'Impruneta . – (CASOTTI \nMemorie della Madonna dell'Impruneta).",
    "original_title": "MONTECCHIO nel Val d’Arno fiorentino",
    "page": 256,
    "slug": "montecchio-nel-val-d-arno-fiorentino",
    "byte_offset": 1602703
  },
  {
    "context": "(Monticlum)",
    "title": "MONTECCHIO nel Val d’Arno pisano",
    "body": "– \nVilla signorile, già Castello sopra l'ultimo colle \noccidentale della Cerbaja nel quale ebber nome due chiese \n(S. Maria e S. Michele a Montecchio) nel piviere, \nparrocchia, Comunità e un quarto di miglia toscane a \nlevante di Calcinaja, Giurisdizione e circa un miglio \ntoscano a settentrione di Pontedera, Diocesi e \nCompartimento di Pisa. \nÈ una deliziosa collina che sporge a guisa di penisola fra \nCalcinaja e Monte Calvoli dirimpetto a Pontedera, quasi \ncircondata dall'Arno, che con serperggiante giro ne \nlambisce intorno la base da levante per ostro sino a \nponente. \nLe memorie più antiche di questo Montecchio si \npresentano in due membrane del settembre 807 e \ndell'aprile 842, conservate nell'Arch. Arciv. di Lucca. La \nprima di esse verte sulla compra di una casa massarizia, \nossia podere, posta nel luogo detto Magugnano, o \nMangugnano (sotto S. Maria a Monte) della giurisdizione \ndi lucca, per il prezzo di 40 soldi di argento, che \nAdalgrino di nazione francese vassallo del re ricevè dal \ncompratore. Il qual contratto fu rogato in Monticclo nella \ncorte medesima del sopraddetto Adalgrimo acquirente. – \nVedere MANGUGNANO O MAGUGNANO. \nNel secondo istrumento stipulato in Lucca trattasi di un \neffetto situato in luogo detto Bulficiano prope Moticclo di \nper tinenza della chiesa plebana di S. Maria a Monte, che \nil suo parroco concedeva a livello a uno di nazione \nbavarese per l’annuo censo di 24 denari d’argento. \nChe poi questo Montecchio con le sue chiese di S. Maria e \ndi S. Michele sino da quell’epoca fosse compreso nel \npievanato di Calcinaja della diocesi e contado di Pisa, si \nvide all’Articolo CALCINAJA, dove è citato un \nistrumento del 15 ottobre 975, mercé cui Alberico \nvescovo di Pisa per l’annuo censo di soldi 30 d'argento \ndiede in benefìzio a due fratelli marchesi, Adalberto ed \nOberto figli del fu Marchese Oberto conte del Palazzo, i \nredditi e livelli dovuti alle pievi di Vico Vitri e di S. \nGiovanni alla Vena dagli abitanti delle ville di que’due \npievanati; fra le quali ville è designata questa di \nMontecchio. – Che Montecchio fosse compreso nel \npiviere di Calcinaja, anche più distintamente lo dichiara \nuna bolla del 13 novembre 1193 di retta dal Pontefice \nCelestino III a Guido pievano di S. Giovanni a Calcinaja, \ncui assegnò fra le varie chiese quelle di S. Maria e di S. \nMichele di Montecchio; ed in secondo luogo lo \nconfermano i cataloghi delle chiese pisane dei secoli XIII \ne XIV. Che sino a quest’ultima epoca il paese di Calcinaja \nfosse situato sulla sinistra, e non come ora lo è sulla ripa \n\n\n\ndestra dell’Arno, fu avvertito agli Articoli BIENTINA e \nCALCINAJA; cosicché anche la collina di Montecchio \ndoveva restare alla sinistra di detto fiume. A prova di un \ntal vero citerò una pergamena pisana del primo settembre \n1139, edita dal Muratori, in cui si tratta della vendita fatta \ndall’abate di S. Michele di Marturi sopra Poggibonsi \nall’Arciv. di Pisa dei diritti che la stessa badia, mediante \nuna donazione del 1061, fatta in di lei favore dal \nMarchese Uberto o Alberto di Lombardia, aveva \nacquistato beni nel Vico Auseressola (Vico Pisano) e in \naltri luoghi limitrofi, tanto alla destra dell’Arno, quanto \nalla sua sinistra, dalla cui parte era situato il poggio di \nMontecchio, e di là sino al mare. \nAnche all’abate Ximenes, nella prefazione al suo Piano di \noperazioni idrauliche per ottenere la massima \ndepressione del Lago di Bientina, asserì che il fiume Arno \ncon più deppresso alveo girava dietro al colle di \nMontecchio e che passando presso Bientina e Vico \nPisano, si avvicinava al Lago, innanzi che di là lo \nallontanasse il Granduca Francesco I mercé la \nrettificazione ordinata, per la quale si deteriorò \nnotabilmente lo stato del Padule di Bientina. \nIl colle con la tenuta di Montecchio passò nei secoli più \nvicini al nostro in potere de’Certosini di Pisa, per opera \nde’quali fu con grandioso lavoro idraulico bonificato un \ntratto palustre di quella pianura, appellata tuttora la \nPaduletta. Alla quale operazione riferisce un’iscrizione \nposta alla cateratta dell’acquedotto denominato del \nBufalo, del seguente tenore : \n \n\nFinitimo • Praedio • Aquis • Stagnantibus \nDeperdito \n\nCaeterisque • Agris • Torrentis • Nigri \nFrequenti • Inundatione • Devastatis \nPisana • Carthusianorum • Familia \n\nRei • Agrariae • Studiosissima \nFr. Ambrosii • Justi • Opera \nAtque • Industria • Fornicem \n\nHunc • Subterraneum • Construxit \nQuo • Palustre • Solum • Arni • Alluvionibus \n\nFoecundaretur \nSterilesque • Torrentis • Aquae \n\nEodem • Canali \nIn • Idem • Flumen • Foeliciter • Defluerent \n\nAnno • A • Christo • Nato \nMDCCLXXXVI . \n\n \nIl rio o torrente Nero nominato nella iscrizione qui sopra, \ne che serve di confine per lungo tratto fra la Comunità di \nMonte Calvoli e quella di S. Maria a Monte, rammentasi \nsino dai sec. IX e X nelle carte dell’Archi Arciv. di Lucca \n, pubblicate nel T. V. P. II e III delle Memorie per servire \nalla storia di quello Stato. \nRiunita al R. demanio la tenuta di Montecchio, venne poi \nacquistata verso il 1814 dal nobile inglese Roberto \nLawley, i di cui figli attualmente la possiedono. \nNel ridurre cotesto resedio, fu cambiato di sito alla chiesa \ndi S. Maria a Montecchio attigua alla villa, comecché essa \nserva costantemente ad uso di cappella pubblica e \npadronale. \nIn quanto all’altra chiesa di S. Michele a Montecchio \nalcuni opinano che fosse situata sul colle detto di \n\nBelvedere vecchio nel luogo chiamato tuttora la Pizza di S. \nMichele, che resta a cavaliere dell’attual navalestro a \nBocca d'Usciana.",
    "original_title": "MONTECCHIO (Monticlum)  nel Val d’Arno pisano.",
    "page": 256,
    "slug": "montecchio-nel-val-d-arno-pisano",
    "byte_offset": 1603910
  },
  {
    "context": "ossia MONTECCHIO VESPONI.",
    "title": "MONTECCHIO in Val di Chiana",
    "body": "– Castello con casa signorile e chiesa plebana \n(S. Biagio) nella Comunità Giurisdizione e circa 2 miglia \ntoscane a ostro di Castiglion Fiorentino, già Aretino \nDiocesi e Compartimento di Arezzo. \nStà a cavaliere della strada Regia postale di Perugia, in un \npoggio che propagasi verso ponente dall’Alta di S. Egidio \nsull’ingresso meridionale della così detta Val di Chio , \ndalla quale trovasi diviso mediante una minore vallecola \n(Val di Rucavo) percorsa dal rio di Montecchio, tributario \ndel vicino torrente Vignone. \nPer quanto la sorte di Montecchio Vesponi sia \nintimamente legata con quella della vicina terra di \nCastiglion Fiorentino; per quanto si sappia che anche in \nMontecchio ebbero dominio i signori Tarlati di \nPietramala, ignorasi però in qual modo e da chi il capitano \ninglese Giovanni Augut sul declinare del secolo XIV \nottenesse il dominio del Montecchio Vesponi, non che di \naltri luoghi della Val di Chiana. \nSolamente un contratto inedito del 29 novembre 1342 \nfatto in Montecchio Vesponi avvisa, che gli abitanti di \nquesto castello dessero i sindaci per recarsi in Firenze a \nprestar giuramento di fedeltà al principe Gualterio Duca \nd’Atene signore generale della città di Firenze e di \nArezzo. – (ARCH. DIPL. FIOR. Carte dell’Arch. gen.) \nNel 1347 peraltro Montecchio con Castiglione era sotto il \ngoverno di Perugia, giacché nel 5 marzo fu pronunziato un \nlodo per terminare le vertenze pendenti fra il Com. di \nCastiglione, già detto Aretino, ed allora Perugino, ed il \nCom. di Montecchio rapporto alla giurisdizione della Val \ndi Rucavo posta fra Montecchio e Castiglione, la quale fu \naggiudicata a quest’ultimo Comune. – (ARCH. DIPL. \nFIOR. Carte di Castiglion Fiorent.) \nInoltre dalle notizie raccolte dal Manni nella vita di \nGiovanni Augut apparisce, che fino dal 1389 la Signoria \ndi Firenze aveva accordato all’Augut facoltà di poter \ncomprare beni stabili nel dominio fiorentino. Il qual \nbiografo soggiunge, che quel bravo condottiere di \ncompagnia verso il 1392 si era ito maneggiando di \ntornarsene in Inghilterra colla sua famiglia, e di cedere \nmediante uno stralcio al Comune di Firenze il castello di \nMontecchio Vesponi co’ suoi fortilizi, il Castello della \nBadia al Pino, e quello di Migliari, cosicché in cambio \nde’medesimi luoghi delle sue provvisioni, e della dote \npromessa alla terza sua figliuola, doveva ricevere 6000 \nfiorini d’oro. Ma un consimile contratto si effettuò \nsolamente dopo la morte dell'Augut con la vedova di lui \nnel dì 23 marzo dell'anno 1393 (stile fior.), ossia del 1394 \na stile comune. \nCiò nondimeno lo stesso Manni confessa di non poter dar \nsfogo di ciò che accadesse del castello di Montecchio \ndell’Augut . Il qual capitano dovè talvolta risiedere costà, \ncome lo diede a dimostrare uno scrittore quasi \ncontemporaneo. Avvegnaché Franco Sticchetti nella \nNovella 181 racconta la spiritosa risposta che l’Augut \ndiede a due Frati Minori del convento di Castiglion \nAretino, allorché andarono a lui, mentre abitava nel castel \n\n\n\ndi Montecchio, per domandargli l’elemosina. (RER. \nITALIC. SCRIPT. Supplem. T. II.) \nInfatti mancato l'Augul gli abitanti del Castello e comune \ndi Montecchio Vesponi per atto pubblico del 9 maggio \n1394 tornarono a sottomettersi al Comune di Firenze, dal \nquale ottennero alcune esenzioni a tempo determinato, io \nsono in dubbio, se fu per la guardia di questo, o sivvero \ndel castello di Montecchio sotto Bibbiena, che la Rep. \nFior nel 1407 richiese soldati dal Com. di Castelfranco di \nSotto, siccome rilevasi da un registro di quell'archivio \ncomunitativo; dondechè la stessa Comunità elesse a \ncastellano della rocca del Montecchio di Arezzo Simone \ndi Ceo Nuti buon soldato con altri compagni per sei mesi. \n(LAMI, Odeporic, pag. 493.) \nCertamente era questo Montecchio quello che fu concesso \nin feudo dal G. D. Ferdinando II con titolo di marchesato \na favore del Marchese Tommaso del fu Amerigo Capponi \ne de’suoi figli e discendenti maschi con ordine di \nprimogenitura; al qual effetto segnò un diploma del 17 \ndicembre 1641. \nMa essendo morto senza successione il di lui unico figlio, \nmarchese Lorenzo, nel quale si era rinnovata l’investitura \nsotto di 25 marzo 1647, il feudo di Montecchio Vesponi \nfu riunito alla Corona. \nAttualmente Montecchio da il nome ad una delle più belle \ne più estese fattorie della Val di Chiana, posseduta e \nbonificata dalla R. Corona di Toscana. \nLa chiesa parrocchiale di S. Biagio a Montecchio venne \neretta in pievania con decreto vescovile del 10 maggio \n1758. – Essa nel l833 noverava 1161 abitanti.",
    "original_title": "MONTECCHIO in Val di Chiana",
    "page": 257,
    "slug": "montecchio-in-val-di-chiana",
    "byte_offset": 1609658
  },
  {
    "context": "in Val d’Arbia.",
    "title": "MONTECCHIO DELLE MASSE DI CITTA’",
    "body": "– Amenissima collina sparsa di ville con \nparrocchia (S. Andre a Montecchio) cui fu annesso il \npopolo di S. Margherita alla Costa al Piano nel piviere di \nFogliano, vicariato foraneo di Barontoli, Giuris dizione \nDiocesi e Compartimento di Siena, dalla qual città la \nchiesa di Montecchio è circa 3 miglia toscane a ostro-\nlibeccio. \nLa collina di Montecchio, che stendasi dalla Costa al Pino \nsino al colle di Pilli è bordeggiata a levante dal torrente \nSorra tributario dell'Arbia, e a ponente dal Serpenna che \nva a influire nella Merse. \nEra Montecchio uno degli antichi comunelli del Terzo \ndelle Masse di Città, quando con provvisione della \nSignoria di Siena nel 1284 venne parificato alla capitale \nin tutti i diritti e oneri economici o civili. Esso fu riunito \ncon gli altri delle Masse di Città in una sola \namministrazione all'occasione della organizzazione \nLeopoldina – Vedere SIENA (MASSE DI CITTA’ DI). \nNel punto più elevato della collina di Montecchio fu \nfabbricato il convento colla chiesa di S. Maria Maddalena \ndai Romitani di S. Agostino di Siena, i quali a tal uopo \nottennero nel 1234 un’elemosina da quel Comune. \nNell’anno 1302 fu incominciata una nuova e più vasta \nchiesa; finché la Rep. sanese nel 1363 contribuì a ridurre \nil convento di Montecchio a guisa di fortilizio, come \napparisce tuttora, sebbene in parte diroccato. – Dalla \nvisita diocesana del 1575 si rileva, che allora la chiesa di \nMontecchio era ufiziata da otto frati, e che vi si trovavano \nmolte antiche pitture, rimastevi fino all’anno 1808, alla \n\nqual epoca per ordine del provinciale degli Agostiniani fu \ndisfatta la chiesa col refettorio del convento di \nMontecchio per fare de'grandiosi lavori nel bel locale di S. \nAgostino di Siena, che fu poco dopo soppresso e \nattualmente sostituito all'antico Collegio Tolomei. \nFinalmente nell’anno 1810 il convento di Montecchio fu \nvenduto, ed ora è ridotto dai suoi acquirenti signori \nBossini a villa deliziosa. \nFra le carte degli Agostiniani di Siena venute nell’Arch. \nDipl. di Firenze se ne contano diverse, nelle quali è fatta \nmenzione di questo Montecchio. – Avvi fra le medesime \nun atto pubblico del agosto anno 1240, fatto in Siena per il \nbandimento di Guido di Sasso da Montecchio, col quale si \ndichiara essere stato egli ingiustamente bandito per opera \ndi Guiduccio di Montecchio. \nAppella allo stesso Guido di Sasso un contratto del 5 \nfebbrajo 1247 fatto in Siena per l'acquisto di un pezzo di \nterra posta al Serraglio di Montecchio; mentre in altra \ncarta dei 7 novembre 1320 è indicato il Castellare in \ncontrada del convento degli Eremitani di S. Maria \nMaddalena di Montecchio presso Siena. \nAnche la rettorìa di S. Pietro e S. Andrea a Montecchio è \nrammentata in una pergamena del 18 gennajo 1343, \nquando fu proposta a Donusdeo Vesc. di Siena la sua \nriunione alla chiesa di S. Michele situata nello stesso \nluogo. \nLa chiesa di S. Andrea a Montecchio conserva un quadro \ndi Pietro Crogi, che il P. della Valle appose al celebre \nSodoma. \nLa parrocchia di S. Andrea a Montecchio nel l833 \nnoverava 448 abitanti.",
    "original_title": "MONTECCHIO DELLE MASSE DI CITTA’",
    "page": 258,
    "slug": "montecchio-delle-masse-di-citta",
    "byte_offset": 1614348
  },
  {
    "context": "nella Val di Chiana.",
    "title": "MONTECCHIO DEL LOTO, o DE’SERNINI",
    "body": "– Casale con chiesa plebana (SS. Crisofano e \nGiliberto) nella Comunità, Giurisdizione Diocesi e circa \nmiglia toscane 4 a libeccio di Cortona, Compartimento di \nArezzo. \nRisiede su di un piccolo tumulo, al cui ponente passa la \nstrada R. Lauretana, mentre da grecale a maestrale gli \nscorre a’piè il fosso Mucchia, e dalla parte di levante il rio \nCaprara influente nel primo. \nComecché la contrada sia Sparsa di piccole collinette \ncoperte di bosco ceduo e di alto fusto, il nomignolo che \nporta questo Montecchio di Loto basta per se solo a far \nconoscere lo stato antico palustre della circostante \npianura. Fu pure il medesimo appellato, e si appella \nMontecchio Sernini da un Sernino che sul declinare del \nsecolo XIV fu cancelliere di Bartolommeo Casali signore \ndi Cortona, ed ai di cui discendenti ed eredi spetta il \ngiuspadronato della chiesa parrocchiale. \nInfatti la famiglia cortonese che ereditò col patrimonio \nquel casato, cioè i signori Cucciatti-Sernini, fino dal \nsecolo XV presentavano il pievano di Montecchio, come \nhanno sempre seguitato a presentarlo ad esclusione però \ndelle femmine. \nLa chiesa di questo luogo è di costruzione antica, di \ncapacita più che mediocre con 5 altari, in uno dei quali si \nconservano le ossa di S. Giliberto contitolare della pieve. \nTrovasi poco distante di là una cappella dedicata a S. \nFrancesco, fondata dalla famiglia cortonese Fierli, che ne \nconserva il padronato. \n\n\n\nLa pieve di S. Cristofano a Montecchio ha quattro \nparrocchie suffraganee, e cinque oratorii pubblici, tre dei \nquali (S. Martino alla Rota, S. Lorenzo a Capazzano , e \nquello delle Chianacce) sono nella cura di Farneta. – Le \nparrocchiali sono; 1. S. Giusto alla Fratticciuola con \nl’annesso di S. Niccolò al Cerreto; 2. S. Biagio a \nRonzano; 3. S. Polito a Crete; 4. Badia, ora prioria di S. \nMaria a Farneta. \nLa pieve de'SS. Cristofano e Giliberto a Montecchio del \nLoto, o de'Sernini nel 1833 contava 990 abitanti.",
    "original_title": "MONTECCHIO DEL LOTO, o DE’SERNINI",
    "page": 258,
    "slug": "montecchio-del-loto-o-de-sernini",
    "byte_offset": 1617530
  },
  {
    "context": "",
    "title": "MONTECCHIO in Val d’Era",
    "body": "– Casale con chiesa \nparrocchiale (S. Lucia) nel piviere di Fabbrica, Comunità, \nGiurisdizione e circa 2 miglia toscane a ostro-scirocco di \nPeccioli, Diocesi di Volterra, Compartimento di Pisa. \nRisiede in una collina cretosa alla destra del fiume Era \nsopra la strada che da Peccioli mena a Fabbrica e a Monte \nLopio. \nAll’Articolo FABBRICA in Val d’Era fu detto, che sotto \nla Rep. di Pisa il distretto di questo Montecchio, a \nseconda dello statuto pisano del 1284, fu assegnato alla \ngiurisdizione del capitano di Val d’Era residente a Monte \nFoscoli. \nIn questo Montecchio ebbe podere la distrutta badia di S. \nCasciano a Carigi sul Roglio nel mento che fu dichiarato \ndalle bolle pontificie concesse a quel monastero da Lucio \nIII (8 marzo 1181) e da Clemente III (1188.) – (ANNAL. \nCAMALD.) \nNell’agosto del 1362 questo Montecchio fu assalito dai \nFiorentini capitanati dal Marchese Bonifazio Lupi di \nSoragna, non tanto per impadronirsi di questo castelletto, \ncome per vendicarsi di 200 masnadieri, che in esso eransi \nrifuggiti i quali, mentre il marchese era all’assedio intorno \na Peccioli, recarono danno ai suoi accampamenti. – \n(AMMIRAT. Stor. Fior. Lib. XII.) \nLa sorte politica di Montecchio fu comune a quella di \nFabbrica, ed i loro abitanti si sottomisero insieme al \ndominio fiorentino sotto di 11 febbrajo del 1406 (stile \ncomune), vale a dire innanzi l'acquisto di Pisa. Per la qual \ncosa gli uomini di Montecchio e di Fabbrica furono \nesentati per 10 anni dalle pubbliche gravezze. \nLa parrocchia di S. Lucia a Montecchio nel l833 contava \n207 abitanti.",
    "original_title": "MONTECCHIO in Val d’Era",
    "page": 259,
    "slug": "montecchio-in-val-d-era",
    "byte_offset": 1619564
  },
  {
    "context": "",
    "title": "MONTECCHIO nella Val di Sieve",
    "body": "– Casale che ebbe \nparrocchia (S. Donato) nel pivie di Fagna, riunita nel \nsecolo XVIII al popolo di Scarperia, nella Comunità e \nGiurisdizione medesima Diocesi e Compartimento di \nFirenze. \nIl popolo di S. Donato di Montecchio presso Scarperia è \nrammentato in un istrumento del 26 aprile 1408 fra le \npergamene dell’Arte dalla Lana di Firenze.",
    "original_title": "MONTECCHIO nella Val di Sieve",
    "page": 259,
    "slug": "montecchio-nella-val-di-sieve",
    "byte_offset": 1621192
  },
  {
    "context": "",
    "title": "MONTE CECERI DI FIESOLE",
    "body": "– Vedere FIESOLE, \nComunità",
    "original_title": "MONTE CECERI DI FIESOLE",
    "page": 259,
    "slug": "monte-ceceri-di-fiesole",
    "byte_offset": 1621580
  },
  {
    "context": "nelle Masse di Città di Siena.",
    "title": "MONTE CELLESE, o MONTE CELSO",
    "body": "– Deliziosa collina circa miglia toscane 1 e \n\n1/2 a maestrale di Siena, dalla quale ebbe nome un antico \nmonastero di donne dell’Ordine Carmaldolense sotto il \ntitolo di S. Ambrosio a Monte Cellese, ossia a Monte \nCelso nella parrocchia di S. Dalmazio, già del Terzo di \nCamulia, ora delle Masse di Città, sotto la Giurisdizione \nDiocesi e Compartimento di Siena. \nDovendo attenerci a un'iscrizione rimasta nell'architrave \ndella chiesa profanata, e ridotta a capanna della vicina \nvilletta Piccolomini di Monte Celso, la fondazione del \nmon. di S. Ambrogio, già di S. Maria a Monte Cellese, \nsarebbe stata opera di Giovanni vescovo di Siena, che in \nessa dichiara di averlo fatto edificare nell'anno 1063. – \n(ANNAL. CAMALD. T. II. – PECCI, Serie dei Vesc. \nSanesi). \nInfatti la più antica pergamena di quell'asceterio, scritta in \nSiena nel 16 agosto 1093, rammenta la badessa ed il mon. \ndi S. Ambrogio a Monte Cellese, cui due coniugi \ndonarono la loro porzione della chiesa di S. Prospero \npresso Siena colle terre e cimitero annesso. \nNel 1103 due conti di S. Fiora, Malagalia e Ildebrandino \nfratelli, e figli del fu conte Ranieri degli Aldobrandeschi, \ninsieme con la loro madre contessa Adelasia, donarono \nall’abbadessa e monache di S. Ambrogio a Monte Cellese \nuna loro terra insieme colla chiesa della SS. Trinità, \nsituata sotto il Monte Calvo, che in altre carte è appellato \nMonte Amiato. – Vedere SANTA FIORA Comunità. \nCon altro istrumento del gennajo 1110, rogato in Fonte \nBecci, fu donata al monastero di S. Ambrogio a Monte \nCellese metà di una casa colonica con alcuni \nappezzamenti di terra situati in Campo maggio a Querce \ngrossa ecc. In quanto ai padronati di chiese appartenuti \nalle monache di S. Ambrogio a Monte Cellese, veggansi \ngli Articolo CASENOVOLE, CIVITELLA DI PARI, e \nGIUSTO (S.) ALLE MONACHE. \nIntorno al 1250 fabbricavasi per conto delle mo nache di \nMonte Cellese un nuovo asceterio a S. Prospero nel \nsubborgo settentrionale di Siena, dove più tardi fu eretta \nl’attual fortezza. Al quale scopo la signoria di Siena nel \n1253 elargì un'elemosina di lire 130, sicché le stesse \nclaustrali Camaldolensi poco dopo si recarono dal luogo \ndi Monte Celso in quello di S. Prospero, dove restarono \nsino a che da questa seconda clausura furono trasferite \ndentro la città in altro monastero appellato delle Trafisse, \naltrimenti detto al Santuccio. \nPer atto del 30 giugno 1537 le monache predette donarono \nil terreno col mon. e chiesa di Monte Cellese ai frati \nCappuccini, che lo abitarono sino al 1622, epoca in cui la \nstessa famiglia religiosa passò nel nuovo convento della \nSS. Concezione al Portone di Camullia più d’appresso a \nSiena. \nQuindi Monte Cellese nel 1659 fu consegnato agli eremiti \nCamaldolensi, i quali in grazia di alcune elargità ottenute \ndal Pontefice Alessandro VII restaurarono l'antica chiesa, \nfabbricarono la foresteria di contro a Fonte Becci e \ncircondarono da ogni parte la clausura di muraglia, dove \neressero dodici celle eremitiche. \nAbolita che fu la Certosa di Pontignano, gli eremiti \nCamaldolensi di Monte Cellese nel 1785 ottennero quella \npiù grandiosa clausura, sicché alienata questa di Monte \nCelso, dopo varii passaggi fu acquistata dai signori \nMarsilj-Piccolomini che attualmente possiedono. \nVicino al locale suddetto vi è un casino di campagna della \n\n\n\nnobil casa de’Vecchi sotto il nome medesimo di Monte \nCelso . \nLa storia fiorentina rammenta questo luogo all’anno 1230, \nin occasione che l’oste di Fiorenza capitanata dal suo \npotestà Otto da Mandello di Milano fece un’ardita \nscorreria nel contado senese penetrando a S. Quirico in \nVal d’Orcia e al Bagno di Vignone che disfece, e di là \nfino a Radicofani. Quindi retrocedendo verso Siena vi si \npose a campo, combattè l’antiporte della città e tagliò un \ngrosso pino ch'era a Monte Celeste, o Monte Cellese. – \n(GIO. VILLANI, Cronic. Lib. VI cap. VI)",
    "original_title": "MONTE CELLESE, o MONTE CELSO",
    "page": 259,
    "slug": "monte-cellese-o-monte-celso",
    "byte_offset": 1621641
  },
  {
    "context": "",
    "title": "MONTE CELSO",
    "body": "– Vedere MONTE CELLESE.",
    "original_title": "MONTE CELSO",
    "page": 260,
    "slug": "monte-celso",
    "byte_offset": 1625666
  },
  {
    "context": "",
    "title": "MONTE CERAJA, o ACERAJA",
    "body": "– Vedere ACERAJA (MONTE).",
    "original_title": "MONTE CERAJA, o ACERAJA",
    "page": 260,
    "slug": "monte-ceraja-o-aceraja",
    "byte_offset": 1625710
  },
  {
    "context": "in Val di Cecina.",
    "title": "MONTE CERBOLI",
    "body": "– Castelletto con \nchiesa plebana (S. Cerbone) già filiale della pieve di S. \nMaria a Morba, cui fu riunita, nella Comunità \nGiurisdizione e circa miglia 4 a scirocco delle Pomarance, \nDiocesi di Volterra, Compartimento di Pisa. \nRisiede sopra un piccolo poggetto di gabbro fra la strada \nprovinciale messetana che gli passa a ponente e il torrente \nPossera confluente a sinistra della Cecina. \nSenza perdersi in congetture sull’origine del nome di \nMonte Cerboli, che alcuni idearono si chiamasse Monte \nCerbero a cagione degl’infernali bulicami , dei lagoni e \nfumacchi emersi dal suo terreno, io non trovo notizie di \nesso, ne de’loro signori, che siano più antiche di quelle \npubblicate dall’Ammirato giuniore nelle aggiunte fatte \nalle vite dei vescovi di Volterra del vecchio Ammirato. \nFra le quali un contratto del 14 gennajo 1160 rogato in \nVolterra nel chiostro della cattedrale, vertente sopra una \npermuta fatta tra il vescovo Galgano di Volterra e un certo \nconte Guglielmino figlio del fu conte Rainuccio, e fratello \ndi altro C. Lottario, quando Guglielimio cedè al Vesc. \nprenominato tutto ciò che tanto egli come donna Bella di \nlui moglie possedevano ne’castelli e distretti di Monte \nCuccari, di Camporena, di Lajatico, di Ghizzano e di \nCedri in Val d’Era, in cambio de'quali beni il vescovo \nGalgano rinunziò ai due coniugi la terza parte del castello, \nborgo e corte di Monte Cerboli , obbligandosi inoltre di \nsomministrare ai medesimi, loro vita naturale durante, sei \nmoggia di grano, dodici maggia di annona, e dieci congi \ndi vino alla misura del congio di Monte Cerboli. La qual \nultima espressione ci da chiaramente a conoscere, che la \ncomunità di Monte Cerboli fino da quell’età aveva le \nmisure sue proprie. \nCon altro istrumento della stessa provenienza, scritto li 20 \ndicembre 1173 nel Palazzo vescovile in Volterra, Ranieri \ndegli Ubertini vescovo di detta città fece fine e quietanza \nper lire 300 pagategli dal Com. di Volterra di tutto ciò che \npoteva pretendere rispetto a dazii, condanne penali ecc. \nche il Comune predetto nei tempi addietro aveva imposto \ne fatto pagare agli abitanti delle Pomarance, di Monte \nCerboli, di Leccia, del Sasso e di Serazzano, cinque paesi, \nsui quali i vescovi volterrani avevano allora una doppia \ngiurisdizione. Infatti nel mese successivo governava in \n\nMonte Cerboli un rettore del Vesc. di Volterra, di che ne \nsomministra prova il seguente documento. \nFra le carte della comunità di Volterra relative a \nprestazioni di giuramento d’ubbidienza a quel Comune, \nesiste un atto rogato in Monte Cerboli li 11 gennajo del \n1173, (stil. fior., o 1174 stile comune) col quale il vicario \ndi Ranieri da Travale rettore del castello di Monte Cerboli \nper Ranieri Ubertini Vesc. di Volterra assieme con i \nconsiglieri suoi alegge e costituisce un sindaco per recarsi \na Volterra a giurare obbedienza a quel potestà, e colà \ndifendere le liti relative alla comunità di Monte Cerboli. – \n(ARCH. DIPL. FIOR. Carte della Com. di Volterra). \nQuindi troviamo nei secoli XIII e XIV, che a seconda \ndelle dissensioni, o pacificazioni fra i vescovi e i \nrappresentanti del Comune di Volterra, gli uomini di \nMonte Cerboli prestavano obbedienza di sudditanza alla \ncittà piuttosto che al loro prelato, e solamente per \nconcordia fatta nel 1253 fu stabilita la restituzione al \nvescovo Ranieri delle cinque castella di sopra nominate, a \ncondizione che alla morte di lui tornassero in potere della \ncittà. \nFrattanto per interesse comune delle parti, a seconda di \nuna nuova convenzione fatta nel 1265 fra il vescovo \nAlberto degli Scolari e il Comune di Volterra, si \nesigevano le collette, le condanne ed ogni altro diritto. \nIntorno a questa stessa età Monte Cerboli a tenore dello \nstatuto volterrano del 1288, pagava di tassa anna lire \n7286. \nMediante alcune trattative concluse nel novembre del \n1319, state rinnovate quattr’dopo fra i rappresentanti della \ncittà e Rainuccio vescovo di Volterra, restò convenuto che \ni rettori di Monte Cerboli e degli altri quattro castelli \nsunnominati si dovessero estrarre da una borsa di 200 \nprobi cittadini volterrani a patto di ricevere l’investitura \ndal vescovo. Ma col progredire del tempo si mancò ai \npatti per cui nel 29 dicembre del 1349 furono stabilite fra \nil vescovo ed il Comune di Volterra nuove convenzioni, \ncolle quali fu determinato, che il giusdicente di Monte \nCerboli non si potesse nominare eccetto che fra i cittadini \nvolterrani. – Finalmente dallo statuto di Volterra del 1411 \nrilevasi, che allora nel castello di Monte Cerboli faceva \nragione un uficiale inviatovi dal Comune di Volterra. \nUno degli ultimi atti tendenti a provare un resto di \ndominio che in Monte Cerboli avevano i vescovi di \nVolterra, fu scoperto dallo stesso Ammirato giuniore \nnell’Arch. delle Riformagioni di Firenze. \nÈ una provvisione della Signoria fatta nel 1429, dalla \nquale risulta che il Co m. di Volterra stante la ribellione \naccaduta nel 1427, aveva perduto il diritto di eleggere i \nsuoi potestà, e i giusdicenti del contado volterrano. Ma \nsiccome i reggitori della Rep. Fior. avevano molta stima \ndel vescovo Stefano da Prato che allora sedeva nella \ncattedra volterrana vollero consevare in favore suo gli \nantichi diritti, fra i quali quello di eleggere e di poter \ninviare ogni sei mesi i rettori a governare nel civile gli \nabitanti dei castelli delle Pomarance, Monte Cerboli, \nSasso, Leccia e Serazzano, rilasciandogli per detto tempo \nanche la regalìa delle condannagioni. – (AMMIRAT. Dei \nVesc. di Volterra). \nNon sembra però che ai successori del Vesc. Stefano \nAliotti fosse continuato un tal privilegio dalla Rep. Fior a \nnome della quale d’allora in poi Monte Cerboli con tutto il \n\n\n\nrestante del contado volterrano si governava. \nLa chiesa parrocchiale di S. Regolo a Monte Cerboli fu \neretta in battesimale dopo che l'antica sua chiesa matrice \ndi S. Maria a Morba cadde in rovina. La qual traslazione \navvenne verso il 1400 giacchè la Pieve a Morba non solo \nesisteva nel 1355, siccome lo attesta il sinodo volterrano \ndi detto anno, ma ancora sul declinare del secolo \nmedesimo vien rammentata da Ugolino da Monte Catini \nnella sua opera De Balneis. – Si vedevano non è gran \ntempo i ruderi di essa pieve nella località da Gio. \nTargioni-Tozzetti descritta nel Vol III. de’suoi Viaggi, \nseconda edizione. – Vedere PIEVE A MORBA. \nMa ciò che ha reso, e che renderà per lungo tempo \nsegnalato il paese di Monte Cerboli, sono i suoi Bulicami, \ni Fumacchi, i Lagoni di Acido Borico, già descritti \nall'Articolo LAGONI VOLTERRANI. Poiché sebbene \nquesti di Monte Cerboli non siano per avventura da \nannoverarsi fra i primi comparsi dentro il territorio della \ndiocesi di Volterra, sono essi però i più copiosi di quanti \naltri emersero dalle diverte pendici dei monti, nei quali \nper opposte direzioni hanno origine i fiumi della Cecina, \ndella Cornia e della Merse. \nNon sono, come io diceva, i Lagoni di Monte Cerboli nè i \nsoli nè i primi, poiché Ugolino da Montecatini nel \ndescrivere i Bagni a Morba, che visitò in compagnia \ndell'amico Coluccio Salutali cancelliere della Rep. Fior., \nsi mostrava quasi sorpreso dei fenomeni prodotti dai \nLagoni di Castelnuovo i quali si trovano sulla faccia \nopposta del monte, quasi due miglia a mezzodì dei Bagni \na Morba, mentre non fece menzione alcuna dei Lagoni di \nMonte Cerboli, molto più vicini e nella vallecola \nmedesima dei Bagni che egli visitava. \nAlla comparsa de’Lagoni di Monte Rotondo, o per dir \nmeglio, del Lago sulfureo presso Vecchiena, io dubito che \nvolesse riferire l'autore del racconto registrato in un \ncodice della Gaddiana appartenuto a Zacchia Zacchio di \nVolterra, ora nella Biblioteca Magliabechiana, (Cod. 79 \ndella Cl. XXIII); del quale codice fece parola il prelodato \nTargionii Tozzetti nel Tomo III. pag. 408 de'suoi Viaggi. \nIvi si legge che a l'anno 1320 nel territorio di Volterra, \nprope locum Veliene (forse Vecliene) agente terremotu \ncorruit magna terrae quantitas: moxque apparuit ingens \ncalidus, deinde aquae lacus, quae plus quam brachiis \nquadraginta jacula bantur in altum, con quel che \nsegue…. \nChi sa, soggiunge ravveduto Targioni, che, defalcando la \ncaricatura, non sia qui accennata la prima eruzione di \nqualche Lagone del Volterrano? \nE in quanto ai Lagoni di Monte Cerboli quel dotto fisico \nnaturalista ebbe ragione da dubitare, che essi non \ndovessero essere molto antichi ...... \n«A misura, diceva Giov. Targioni cent'anni fa a misura \nche l'acque piovane hanno roso e portato via il terreno \navventizio delle colline, si sono scoperte le pendici \nde'monti, e ancora queste col tratto del tempo sono state \ncorrose e scortecciate in guisa che si è venuta a cuoprire \nqualche piccola porzione di filone, in cui stava \nimprigionata la materia infiammabile, sicché ella ha \npotuto comunicare coll'aria esterna, e penetrarvi qualche \npoco d'acqua. Tanto può aver servito per dar principio ad \nuna fermentazione, e sprigionamento d'aria elastica, di \ncalore, ecc... \n\nPerciò egli è verisimile, che molti Lagoni, molte Mofete e \nmolte Acque Termali non sieno d'origine molto antica, ma \nsi sieno principiate a manifestare pochi secoli fa, nella \nguisa che molti Lagoni, molte Mofete e molte Acque \nTermali oggidì o si sono intieramente perdute, o hanno \nmutato natura, ecc….» \nCoteste idee madri del primo naturalista italiano, che tutti \ngli altri precede nello studio della geognosia del suolo \ntoscano, seppure non si voglia per poco eccettuare \nStenone, coteste idee madri torneranno altre volte in \ncampo nella nostra opera, cui Giovanni Targioni ha \nservito di stimolo, e per quanto sia compatibile coi \nprogressi scientifici di un intiero secolo, somministrò un \nprezioso modello. \nIo non parlerò della melletta dei Lagoni di Monte Cerboli, \nsimile a quella di tutti gli altri Lagoni del territorio \nvolterrano, poiché un chimico famigeratissimo nel 1810 \nfece conoscerne la natura nel T. II degli Annali dell’I. \nMuseo di Fisica e Storia naturale di Firenze. Da \nquell’analisi pertanto risulta, che cento parti della terra \nde’Lagoni si compongono di solfo, 0,40; di silice 0,29; di \nallumina 00,8; di solfato di ferro 00,8; di solfato di calce \n00,5; di ossido di ferro 00,1-1/2; di sostanze estrattive \n00,2; perdita 00,6-1/2. \nLa ricchezza dei Lagoni di Monte Cerboli è tale che da \nessi soli ritrarre si può annualimente una quantità di acido \nborico da superare in prodotto quella di tutti gli altri \nLagoni del territorio volterrano. Ciò ha dato origine a un \nnuovo borgo, a una nuova strada, a nuovi edifici, a un \nponte nuovo sul torrente Possera , opere tutte dal 1830 al \n1839 sorte per opera del Cav. Larderel attivo promotore di \nquesta singolare produzione minerale dei Lagoni. Le quali \nopere sono fra Monte Cerboli e i Bagni a Morba, presso la \nriva destra del torrente Possero, e appena 1/4 di miglio \ntoscano a levante della strada R. massetana. \nLa parrocchia plebana di S. Cerbone a Monte Cerboli nel \n1551 contava 264 abitanti; nel 1745 era ridotta a 146 \nanime; nel 1833 noverava 277 persone, mentre nel 1839 la \npopolazione della stessa parrocchia era salita a 398 \nabitanti.",
    "original_title": "MONTE CERBOLI",
    "page": 260,
    "slug": "monte-cerboli",
    "byte_offset": 1625769
  },
  {
    "context": "in Val d’Ombrone senese.",
    "title": "MONTE CERCONI",
    "body": "– Casale \ncon chiesa parrocchiale (S. Clemente, già S. Matteo) nel \npiviere di S. Vito in Versuris, Comunità Giurisdizione e \ncirca miglia toscane 5 a settentrione di Asciano, Diocesi di \nArezzo, Compartimento di Siena. \nRisiede in colle presso la villa signorile di Monte Baroni \nfra il torrente Camerone che gli scorre a ponente e il fiume \nOmbrone che passa al suo levante. \nFu un antico dominio dei conti della Berardenga, stati \npadroni eziandio dell’oratorio di S. Matteo a Monte \nCerconi. – Della qual chiesa è fatta menzione in un \nistrumento del novembre 1115, col quale il C. \nGualfreduccio Spadalunga figlio del fu C. Gualfreduccio \nSpadacorta dei conti della Scialenga donò il padronato \ndella chiesa di S. Matteo posta nel Castello di Monte \nCerconi al pievano di S. Vito in Versuris con tutte le \ndecime di sua pertinenza. – Vedere BARONI (MONTE). \nMonte Cerconi e Monte Baroni nel 1271 ebbero un rettore \ncivile dipendente dal potestà di Siena, ed entrambi questi \nluoghi pagavano insieme lire 11 di annuo censo a quella \n\n\n\ncattedrale. \nLi stessi due comunelli col regolamento del 9 dicembre \n1777 vennero incorporati sotto una uniforme ed unica \namministrazione all’attuale comunità di Asciano. – \nVedere ASCIANO Comunità. \nLa chiesa parrocchiale di S. Clemente a Monte Cerconi è \ndi padronato della nobil famiglia Piccolomini di Siena. – \nEssa nel 1833 contava 116 abitanti.",
    "original_title": "MONTE CERCONI",
    "page": 261,
    "slug": "monte-cerconi",
    "byte_offset": 1637049
  },
  {
    "context": "in Val di Magra.",
    "title": "MONTE CERSIGOLI",
    "body": "– È uno dei \ncontrafforti che scende dall’Alpe di Camporaghena, sotto \nl’Appennino di Fivizzano, lungo la fiumana del Rosaro la \nquale scorre da grecale a libeccio alle falde meridionali di \nMonte Cersigoli, mentre dal lato opposto scende da \nquell’Alpe il torrente Tavarone. \nLa sommità del Monte Cersigoli fu trovata dai Pad. \nInghirami a una elevatezza di tese francesi 557,7; \ncorrispondenti a 1862,2 braccia fior. sopra il livello del \nmare Mediterraneo.",
    "original_title": "MONTE CERSIGOLI",
    "page": 262,
    "slug": "monte-cersigoli",
    "byte_offset": 1638510
  },
  {
    "context": "nella Valle del Rabbi in Romagna.",
    "title": "MONTE CERRI o MONTE CERRO",
    "body": "– Montuosità dove fu una rocca nella \nparrocchia di S. Maria a Fantella, Comunità Giurisdizione \ne circa 6 miglia toscane a libeccio di Galeata, Diocesi di \nBertinoro, Compartimento di Firenze; \nLa rocca con le dipendenze di Monte Cerro era posseduta \ndai nobili da Calboli, l’ultimo della qual famiglia, \nFrancesco da Calboli, per atto pubblico del 4 aprile 1381, \nlasciò erede la Rep. di Firenze di tutti i suoi castelli e \nluoghi di Romagna compresi nella diocesi di Bertinoro. \nE perché sul castello di Monte Cerro, tra quelli dipendenti \ndal suddetto Francesco da Calboli, pretendeva (dice \nl’Ammirato) di aver ragione un tal Nino del fu Niccolò, \nunico superstite de’nobili di Monte Cerro, venne \nFrancesco nel 1382 in persona a donarlo ai Fiorentini; i \nquali fecero pigliare il possesso di tutto da Bardio \nde'Bastaci, capitano generale della Rep. Fior. nelle terre di \nRomagna. – (AMMIR. Stor. Fior. Lib. XIV).",
    "original_title": "MONTE CERRI o MONTE CERRO",
    "page": 262,
    "slug": "monte-cerri-o-monte-cerro",
    "byte_offset": 1639019
  },
  {
    "context": "in Val Tiberina.",
    "title": "MONTE CETRONE, o CITERONE",
    "body": "– \nCasale con dogana di frontiera nella parrocchia Comunità \ne poco più di un miglio a grecale del Monte S. Maria, \nGiurisdizione di Lippiano, Diocesi di Città di Castello, \nCompartimento di Arezzo. \nTrovasi presso le falde orientali del Monte S. Maria \nsull'estremo confine del Granducato, ma dentro l'antico \nterritorio dei marchesi del Monte S. Maria. \nVi è a Monte Citerone una dogana di frontiera di terza \nclasse dipendente dal doganiere di Monterchi.",
    "original_title": "MONTE CETRONE, o CITERONE",
    "page": 262,
    "slug": "monte-cetrone-o-citerone",
    "byte_offset": 1640020
  },
  {
    "context": "",
    "title": "MONTE CHIARI, MONTE CHIARO in Val di Pescia",
    "body": "– \nCastellare con dogana di frontiera nella parrocchia \nComunità e circa 1/2 miglio toscano a maestrale di Monte \nCarlo, Giurisdizione dell’Altopascio, Diocesi di Pescia, \ngià di Lucca, Compartimento di Firenze. \nSiede in un risalto settentrionale del poggio di Monte \nCarlo, fra la stessa terra e il borghetto di Squarciabocconi, \nlungo la strada che da Monte Carlo guida per S. Martino \n\nin Colle a Lucca, passando dalla torre del Seravallino. \nQuesto castelletto diede il titolo di signoria ad un'antica \nfamiglia di magnati lucchesi, la quale portava seco il \nnome di signori di Uzzano e di Monte Chiaro; ed i cui \nascendenti cominciano a incontrarsi nel secolo XI. Essi \ncontinuarono a signoreggiare su questa bicocca fino a che \nnel l372 un Francesco di Fregiotto da Monte Chiaro, che \naveva ragione anche in Uzzano, in Vivinaja, e in altri \nluoghi della Val di Poscia e delle Cerbaje, rinunziò i suoi \ndiritti in favore dei Comune di Lucca. – (MEMOR. \nLUCCH. T. III.) \nGli storici fior. ebbero occasione di rammentare questo \nMonte Chiari e il paese di Vivinaja nella strategica che \nprecede la giornata dell'Altopascio, quando Raimondo di \nCardona capitano de’Fiorentini appena arrivato col grosso \ndell’esercito nel luglio del 1325 in Val di Nievole, si pose \ncol campo in su Vivinaja (ora Monte Carlo) e a Monte \nChiari, dove con incredibile celerità fece fare un fosso dal \npoggio al padule di Sesto. – Quindi due mesi dopo la \nstessa oste essendosi fermata due dì nel pantano della \nBadia di Pozzevoli, colui che la comandava tentò di \nammendare il fallo cercando se poteva passar oltre tra \nMonte Chiari e Porcari. Ma Castruccio, ch’era col suo \nesercito al di sopra del poggio, non fu tardo a mandare \nalcune compagnie a impedire il disegno; lo che fu \neseguito nella mattina del di 11 settembre, e fu, dice Gio. \nVillani, la più bella e ritenuta battaglietta che fosse anche \nin Toscana, che durò per ispazio di parecchie ore ,e più di \nquattro volte fu rotta l'una parte e l'altra . – (Giov. \nVILLANI, Cronic. Lib. IX. cap. 302 304 e 305). \nLa dogana attuale di Monte Chiari dipende dal doganiere \ndi Squarciabocconi.",
    "original_title": "MONTE CHIA RI, MONTE CHIARO in Val di Pescia.",
    "page": 262,
    "slug": "monte-chiari-monte-chiaro-in-val-di-pescia",
    "byte_offset": 1640533
  },
  {
    "context": "",
    "title": "MONTE CHIARO in Val d’Arbia",
    "body": "– Villa dove fu una \ntorre con chiesa parrocchiale (S. Bartolommeo) da lunga \nmano annessa a S. Pietro a Vico d'Arbia , già nella \nComunità Giurisdizione e circa (ERRATA : 9) 5 miglia \ntoscane a ponente di Castelnuovo della Berardenga, ora \ndelle Masse S. Martino, Diocesi e Compartimento di \nSiena. \nRisiede sulla cresta di un colle, la di cui base orientale \nfiancheggia la ripa destra del fiumicello Arbia, mentre alla \nsua base occidentale scorre il torrente Bozzone. \nMonte Chiaro fu uno de'comunelli cui la Rep. sanese nel \n1271 assegnò un rettore, o ufiziale sotto il potestà di \nSiena. \nLa torre di Monte Chiaro fu eretta un secolo dopo (anno \n1371) a spese della Signoria di Siena. Accadde poi nel \n1459 l’unione del suo popolo alla cura di S. Pietro a Vico \nd'Arbia delle Masse di S. Martino. – Nel giugno del 1554 \nMonte Chiaro fu saccheggiato dai soldati Austro-Ispani \ncomandati dal Marchese di Marignano, il quale nel primo \ngiorno di detto mese capitò anche in Vico d' Arbia per \nfarlo diroccare e ardere insieme col vicino villaggio di S. \nGiovanni al Bozzone. \nAttualmente di Monte Chiaro porta il nome una villa \nsignorile con annessi poderi della nobile famiglia Bianchi \ndi Siena.",
    "original_title": "MONTE CHIARO in Val d’Arbia",
    "page": 262,
    "slug": "monte-chiaro-in-val-d-arbia",
    "byte_offset": 1642744
  },
  {
    "context": "",
    "title": "MONTE CHIARO in Val di Magra",
    "body": "– È uno dei \n\n\n\ncontrafforti dell’Alpe di Mommio sporgente circa un \nmiglio toscano a levante di Fivizzano, alle cui falde \nsettentrionali scorre il torrente Mommio. – La sommità di \nMonte Chiaro fu riscontrata dal Pad. Inghirami superiore \nal livello del mare di tese franc. 422,4 equivalenti a \n1410,6 braccia fior. \nSopra questo Monte Chiaro esistono i ruderi di un \nfortilizio appartenuto ai Marchesi di Fosdinovo. \nTentarono di scalarlo nel 1404 alcuni vassalli di quei \ntoparchi, nel modo che lo dichiara una lettera in data di \nCasola del 14 marzo 1404 diretta dal giusdicente \nGiovanni Sernicolai a Paolo Guinigi Signor diLucca. – \nVedere MOTTA (LA) DI FIVIZZANO.",
    "original_title": "MONTE CHIARO in Val di Magra",
    "page": 262,
    "slug": "monte-chiaro-in-val-di-magra",
    "byte_offset": 1643992
  },
  {
    "context": "",
    "title": "MONTE CIRIOTA",
    "body": "– Vedere PRATA in Maremma.",
    "original_title": "MONTE CIRIOTA",
    "page": 263,
    "slug": "monte-ciriota",
    "byte_offset": 1644710
  },
  {
    "context": "",
    "title": "MONTE CODANO, o GODANO",
    "body": "– Vedere \nCASENOVOLE nella Valle dell’Ombrone sanese, e \nMONTE GODANO.",
    "original_title": "MONTE CODANO, o GODANO",
    "page": 263,
    "slug": "monte-codano-o-godano",
    "byte_offset": 1644759
  },
  {
    "context": "in Romagna fra la Valle del Montone e quella del Rabbi",
    "title": "MONTE COLOMBO",
    "body": "nella Comunità e Giurisdizione della Rocca S. Casciano, la cui sommità si \nalza fino a braccia fior. 1222 sopra il livello del mare. – \nVedere ROCCA S. CASCIANO Comunità.",
    "original_title": "MONTE COLOMBO",
    "page": 263,
    "slug": "monte-colombo",
    "byte_offset": 1644864
  },
  {
    "context": "nella Valle del Santerno.",
    "title": "MONTE COLORETA, o COLORETO",
    "body": "– Una delle montuosità dell’Apennino di \nFirenzuola dove fu una forte rocca che la Rep. Fior. nel \n1350 conquistò agli Ubaldini. \nEssendo stata ripresa l’anno dopo per dappocaggine del \ncastellano Jacopo Ciuriano fiorentino, giovine poco \naccorto in fatto di guerra, appena questi arrivò a Firenze, \nfu per ordine del potestà decollato. Non molto dopo però \n(anno 1360) la rocca del Monte Coloreta fu acquistata in \ncompra dalla Repubblica con tutte le ragioni e possessi \nche vi avevano gli Ubaldini. \nInfatti nel 22 gennajo del 1360 (1361 stile comune) ricevè \nla consegna del castello di Monte Coloreta, per conto \ndella Signoria di Firenze Alberto del fu ser Lapo da \nCatiglionchio, castellano per sei mesi; e un anno dopo si \ntrovano estratti a sorte all’ufizio di castellani di Monte \nColorela i cittadini Cristofano del fu Francesco Ridolfi e \nDomenico del fu Teri Magalotti. \nVenne quindi nel 1363 eletto in castellano della stessa \nrocca Lorenzo di Lapozzo vajajo del popolo di S. Niccolò \nd’Otir’Arno di Firenze; il quale nel 7 settembre prestò il \nrichiesto giuramento ai giudici della camera della gabella, \nprevia mallevadoria per tale uffizio. – La stessa cosa fu \nfatta nel 25 aprile del 1364 dal nuovo castellano di Monte \nColoreta, Guccio del fu Feo della Badessa del popolo \nde’SS. Apostoli di Firenze: nel 30 giugno 1368, da \nOrsello di Andrea Orselli; nel 13 novembre di detto anno \nda Cavalcante di Francesco, tutti cittadini fiorentini, e così \ndi sei in sei mesi per lutto il secolo XIV la Signoria di \nFirenze continuò a inviare castellani e soldati per guardare \nil castello prenominato. – Vedere FIRENZUOLA, \nComunità. \n\n \n \n###ARTICLE### \nT:MONTE COMERO\nC:nella Valle del Savio sul rovescio dell'Appennino.\nB:– È una delle prominenze dei contrafforti \nche scendono verso settentrione dall’Appennino del \nBastione fra Camaldoli, la terra di Bagno e il paese di \nVerghereto. – Il Comero si alza tese 619,6 pari a braccia \nfiorentine 2069 sopra il livello del mare; ed è dalle sue \npendici donde scaturiscono le prime sorgenti del fiume \nSavi. \nUna porzione di questa montagna, dalla perte che guarda \nfra ponente e ostro, sul principio del secolo XV franò, e \ndalla parte medesima nel 30 marzo 1817 dilamò per \nmezzo miglio toscano quadrato di superficie. In \nquest'utima smotta furono dissepolti alcuni abeti rimasti \nforse sotterrati all’epoca dell’antecedente rovina del \nmonte senza che quei tronchi d’albero avessero subito \nalcuna carbonizzazione, talché si poterono impiegare ad \nuso di costruzione. – Vedere BAGNO in Romagna, e \nVERGHERETO.",
    "original_title": "MONTE COLORETA, o COLORETO",
    "page": 263,
    "slug": "monte-coloreta-o-coloreto",
    "byte_offset": 1645116
  },
  {
    "context": "nella Valle dell’Ombrone senese.",
    "title": "MONTE CONTIERI",
    "body": "– \nCastellare con chiesa parrocchiale (S. Gio. Evangelista) \nnel piviere Comunità Giurisdizione e circa 3 miglia \ntoscane a ostro d’Asciano, Diocesi di Arezzo, \nCompartimento di Siena. \nRisiede in un poggetto cretoso sulla strada comunitativa \nrotabile che d’Asciano guida a Chiusure e a Mont’Oliveto \nMaggiore, fra l’Ombrone che gli passa a ponente e il borro \ndella Capra che gli scorre a levante. \nLa parrocchia di S. Giovanni Evangelista a Monte \nContieri nel 1833 contava 130 abitanti.",
    "original_title": "MONTE CONTIERI",
    "page": 263,
    "slug": "monte-contieri",
    "byte_offset": 1647777
  },
  {
    "context": "fra le  Valli del Savio e del Tevere.",
    "title": "MONTE CORONARO, o MONTE CORNARO",
    "body": "– Questa montuosità, che ora \nda il titolo alla parrocchia di S. Egidio a Monte Cornaro , \nriunita a quella di S. Maria al Trivio, è compresa nella \nComunità di Verghereto, da cui trovasi quasi tré miglia a \nlevante, nella Giurisdizione di Bagno, Diocesi di Sarsina, \nCompartimento di Firenze. \nAll’Articolo ABAZIA DEL TRIVIO dissi, che il Monte \nCoronaro contasi fra i tré più elevali gioghi della catena \ncentrale dell’Appennino comecché esso apparisca \npiuttosto uno sprone proveniente dal giogo del Bastione, \nche è due miglia a ponente del Monte Coronaro; mentre \ndue miglia toscane al suo levante havvi il monte della \nCella S. Alberico. – Sulla faccia meridionale del Monte \nCornaro nascono le più remote sorgenti del Tevere sotto \nnome di torrente Rapina, nel tempo che sulle opposte \npendici, che si collegano con quelle orientali del Monte \nComero ha origine e si avvalla il fiume Savio. \nLa chiesa del Monte Cornaro, finché abitarono nella badia \nora diruta del Trivio gli eremiti Camldolensi era intitolata \na S. Egidio e gli abitanti di Monte Cornaro facevano parte \ndi quella stessa giurisdizione. La quale comunità, stando \nai patti nel 6 maggio 1274 concordati fra quei popolani e i \nmonaci loro padroni, consisteva in complesso nelle ville \ndel Trivio, di Monte Cornaro , di Cella, di Cameragia , di \nCalaneccia, di Mercatale, di Vado, di Stretta e loro \ndipendenze. Alle convenzioni di vassallaggio e dominio \n\n\n\ncol detto trattato stabilite assisterono per testimoni i nobili \nuomini Uguccione conte di Montedoglio, Ranieri Signor \ndella Faggiuola , Bernardino da Montaguto, Griffolo da \nRassina e varii altri. \nLa chiesa di S. Maria in Trivio della Diocesi di Sarsina \nera battesimale innanzi che coi suoi titoli e onorificenze \nfosse unita all’attuale di S. Egidio a Monte Cornaro. Lo \naccerta, fra gli altri, un documento del 4 maggio 1305, col \nquale i consoli, i consiglieri e la maggior parte degli \nuomini del Trivio, adunati davanti all’abate Giunta loro \nsignore, in domo plebis de Trivio determinarono i prezzi e \nle misure da usarsi per i prodotti di suolo e d’industria \ndella stessa comunità. \nFra i capitoli in quell’occasione stabiliti fuvvi questo, che \nogni Vicinanza della comunità del Trivio col suo console \neleggesse due persone per decidere insieme quando si \ntrattava di vie da aprirsi, o da mantenersi mediante \nl'apposizione di termini agrarj in ciascuna delle Vicinanze \nnominale. – (ANNAL. CAMALD. T. V.) \nLa riunione della parrocchia del Trivio aquesta di Monte \nCornaro dovè accadere sulla fine del secolo XV, o ai \nprimi del XVI, allorché il Pontefice Alessandro VI nel \n1500 ordinava, e poi Leone X nel 1513 confermava la \nriunione della famiglia monastica del Trivio a quella di S. \nFelice in Piazza a Firenze. – Vedere ABAZIA DEL \nTRIVIO. \nFra i sacri arredi dal Trivio venuti nella chiesa di Monte \nCornaro io vidi nell'ottobre del 1832 una croce di ottone \ncon parole incise che accertavano la sua provenienza \ndall’abbadia del Trivio. \nLa chiesa parrocchiale del Monte Cornaro ha tre altari; \nquello dalla parte sinistra entrando ha per mensa una \nlapida sepolcrale dei primi secoli del cristianesimo. \nLa parrocchia di S. Maria del Trivio in S. Egidio a Monte \nCornaro, o Coronaro nel 1833 contava 239 abitanti.",
    "original_title": "MONTE CORONARO, o MONTE CORNARO",
    "page": 263,
    "slug": "monte-coronaro-o-monte-cornaro",
    "byte_offset": 1648335
  },
  {
    "context": "in Val di Pesa.",
    "title": "MONTE CORBOLI",
    "body": "– Castellare dove fu \nuna chiesa parrocchiale (S. Michele) riunita a quella di \nSicelle del piviere di S. Donato in Poggio, alla cui \nComunità un dì apparteneva, ora di Barberino di Val \nd’Elsa, che è 5 miglia toscane a scirocco Giurisdizione di \nPoggibonsi, Diocesi e Compartimento di Firenze. \nTrovasi in un risalto di poggio sul fianco settentrionale \ndei monti che separano la Val d’Elsa dalla Val di Pesa, \nlungo la strada provinciale che da S. Donato in Poggio \nmena a Siena, sul confine boreale della Comunità di \nBarberino di Val d’Elsa con quello meridionale della \nComunità di Greve. \nIl castello di Monte Corboli, indicante il nome del suo \nantico padrone, è rammentato in un i strumento del 1102 \npubblicato dagli Annalisti Ca maldolensi. – Vedere \nFAGNA. \nLa casa torrita, o Castello di Monte Corboli con altre case \ne mulini ad esao attinenti, fu devastato dai Ghibellini \ndopo la vittoria sopra i Guelfi nel 1260 riportata a \nMontaperto; per modo che alla ripristinazione dei governo \ndi parte guelfa il Comune di Firenze con provvisione del \n1266 ordinò l’estimo de’danni cagionati ai fuorusciti dai \nGhibellini nel contado fiorentino, tra i quali,sono \nregistrati quelli apportati a Monte Corboli. – (P. \nILDEFONSO Deliz. degli Eruditi T. VII.) \n\nIn quanto alla parrocchia di S. Michele a Monte Corboli \nessa fu riunita alla cura di S. Miniato a Sicelle per decreto \narcivescovile (ERRATA: del 15 gennajo 1787) del 15 \ngennajo 1781. \nLa sua popolazione nel 1551 era di 185 abitanti e nel 1745 \ndi soli 111 abitanti.",
    "original_title": "MONTE CORBOLI",
    "page": 264,
    "slug": "monte-corboli",
    "byte_offset": 1651718
  },
  {
    "context": "",
    "title": "MONTE CORTO",
    "body": "– Vedere MONTE CURTO in Val di Magra.",
    "original_title": "MONTE CORTO",
    "page": 264,
    "slug": "monte-corto",
    "byte_offset": 1653309
  },
  {
    "context": "in Val di Magra.",
    "title": "MONTE DI COTTO",
    "body": "– È una \nprominenza dove fu un casale appellato di Beverano , la \nquale propagasi dall’Alpe di Camporaghena fra la Croce \ndi Tergagliana ed il Monte Cersicoli fino sopra la terra di \nFivizzano che gli resta a scirocco. \nPrende il nome di Cotto dalla sottostante villata e \nparrocchia di S. Jacopo a Cotto, ed il cui vertice fu trovato \nsuperiore al livello del mare di tese fr. 346,1 equivalenti a \n1156 braccia fior. – Vedere COTTO.",
    "original_title": "MONTE DI COTTO",
    "page": 264,
    "slug": "monte-di-cotto",
    "byte_offset": 1653368
  },
  {
    "context": "",
    "title": "MONTE CRISTO",
    "body": "– Vedere ISOLA DI MONTE CRISTO.",
    "original_title": "MONTE CRISTO",
    "page": 264,
    "slug": "monte-cristo",
    "byte_offset": 1653847
  },
  {
    "context": "",
    "title": "MONTE ALLE CROCI sopra Firenze",
    "body": "– Porta il nome di \nMonte alle Croci e anche di Monte Fiorentino, il monte \ngià detto del Re, poi di S. Miniato dalla chiesa dove fu \nanticamente venerato il corpo di quel santo martire \nfiorentino. – Si dice ora Monte alle Croci dalle stazioni \ndella Via Crucis poste lungo la via che dalla porta \nfiorentina di S. Miniato sale al convento dei PP. \nFrancescani della Riforma. – Vedere ABAZIA DI S. \nMINIATO AL MONTE.",
    "original_title": "MONTE ALLE CROCI sopra Firenze",
    "page": 264,
    "slug": "monte-alle-croci-sopra-firenze",
    "byte_offset": 1653901
  },
  {
    "context": "in Val di Marina.",
    "title": "MONTE, o POGGIO ALLE CROCI",
    "body": "– \nVedere COMBIATE, e CALENZANO Comunità.",
    "original_title": "MONTE, o POGGIO ALLE CROCI",
    "page": 264,
    "slug": "monte-o-poggio-alle-croci",
    "byte_offset": 1654364
  },
  {
    "context": "",
    "title": "MONTE ALLE CROCI sopra l’Incisa nel Val d’Arno superiore",
    "body": "– Vedere INCISA.",
    "original_title": "MONTE ALLE CROCI sopra l’Incisa nel Val d’Arno ",
    "page": 264,
    "slug": "monte-alle-croci-sopra-l-incisa-nel-val-d-arno-superiore",
    "byte_offset": 1654460
  },
  {
    "context": "in Val di Sieve.",
    "title": "MONTE DI CROCE",
    "body": "– Castello diruto \nsopra un monte omonimo che fa parte del Monte Giovi, \nfra Monte Rotondo, Monte Fiesole e la Pieve a Doccia, al \ndi cui popolo fu annesso quello de’SS. Miniato e Regolo \nal Monte di Croce, nella Comunità Giurisdizione e circa 4 \nmiglia toscane del Pontassieve, Diocesi e Compartimento \ndi Firenze. \nFu questo Monte di Croce con le sue appendici uno dei \npiù forti castelli che fino dal mille possedettero i conti \nGuidi. \nAll'Articolo GALIGA, Vol. II. Pag. 380 e 381, è citato un \natto spedito da Ravenna nel 14 aprile del 1960 dal \nmarchese Obertosalico figlio del re Ugo al suo fedele \nGuido, che io dubitai fosse della famiglia de’conti Guidi. \n– Trattasi in quell’atto di una tenuta tra la Sieve e l’Arno, \navente a confine dal primo lato il torrente Argomenna, dal \n\n\n\nsecondo lato il rio di Farneto, dal terzo la terra di Galiga \ne dal quarto lato alcuni predii di Caterano e Tilliano, \nluoghi tutti situati nel piviere di Doccia e nelle vicinanze \ndel Monte di Croce. \nComunque sia, i conti Guidi sul declinare del secolo XI \nerano padroni della chiesa, castello, e abitanti del Monte \ndi Croce. Lo dimostra prima di tutto una carta del luglio \n1097, rogata nel Monte di Croce judicaria fiorentina, con \nla quale il conte Guido Guerra diede la libertà a due \nfratelli, di lui schiavi, in guisa che, volendo assolverli da \nogni vincolo di servitù, li consegnò nelle mani del \nparroco, dal quale furono accompagnati intorno all’altare \ndella SS. Vergine Maria, situato nel Castello del Monte di \nCroce, nel modo prescritto dall’editto del rè Luitprando, e \ndopo averli passati in quarta mano, furono essi dichiarati \nesenti da ogni condizione servile, in guisa da poter vivere \nin perpetua libertà. Segue la firma con la dichiarazione del \nconte Guido, poi quelle di cinque testimoni, del prete e \ndel notaro che rogò l’atto. – (ARCH. DIPL. FIOR. Carte \ndell’Opera di S. Jacopo di Pistoja . – LAMI, Monum. \nEccl. Flor. T. IV.) \nMonte di Croce fu tra i primi castelli disfatti dal Comune \ndi Firenze allorché la città, cresciuta di popolo e di \npodere, cercò di distendere il suo contado, e di allargare, \ncome dice il Villani, la sua signoria; cosicché qualunque \ncastello o fortezza non le ubbidisse, gli faceva guerra. \nInfatti i Fiorentini di primo slancio, nel 1107 corsero a \nguerreggiare e presero per forza il Castello di Monte \nOrlandi; secondariamente, nel 1113, il Castello di Monte \nCascioli, ch’erano entrambi de’conti Cadolingi; in terzo \nluogo, nel 1135, il castello di Monte Buoni, il quale era di \nque’della casa de’Buondelmonti; e finalmente andarono a \noste a Monte di Croce per il qual ultimo castello il Com. \ndi Firenze guerreggiò coi CC. Guidi; che le castella di \nquesti erano troppo presso alla città. Per la stessa causa \nnel 1146 tornaronvi i Fiorentini con le loro masnade, le \nquali nel giugno del 1147 restarono sconfitte dal conte \nGuido vecchio (IV di questo nome) ajutato dagli Aretini. \nMa nuova oste fu spedita nel 1154 a Monte di Croce dal \nComune, che l’ebbe, e comandò si disfacesse infino alle \nfondamenta; e poi le ragioni che v’avevano i conti Guidi, \nnon potendone questi ritrarre frutto, vennero da essi \nalienate al vescovo di Firenze. – (MALESPINI, Istoria \nFior. Cap. 78. – G. Villani Cronic. Lib. IV. cap 37.) \nCotesta vendita per altro non ebbe il suo effetto prima del \n1226, alla qual epoca il Comune di Firenze ajutò di denari \nil vescovo Giovanni per comprare non solamento il \ncastellare del Monte di Croce col suo distretto e ragioni \nlivellarie, ecc., ma ancora Monte Giovi, Monte Rotondo e \nGaliga con le loro pertinenze. – (AMMIR. Stor. Fior. Lib. \nI). \nFu fatto il contratto nel 26 gennajo del 1226 fra i CC. \nGuido, Marcovaldo e Aghinolfo fratelli e figli del C. \nGuido Guerra da una parte come venditori, e dul fu \nGherardo Aldobrandino del fu Gherardo Adimari, \nacquirente in nome di Giovanni da Velletri Vesc. di \nFirenze, cui nel 13 febbrajo successivo l’Adimari \nconsegnò i luoghi in nome della sua mensa acquistati. \nCotesta cessione accadde sei anni dopo che l’Imperatore \nFederigo II aveva concesso un diploma ai quattro figli del \nconte Guido Guerra VI, ai quali confermava tutti i feudi \nstati dall’Imperatore Arrigo VI accordati al loro genitore, \n\ne nel quale è rammentato anche il castello, benché \ndistrutto e perduto, del Monte di Croce, con quelli venduti \ndi Monte Rotondo , e di Galiga. \nLa cosa per altro che fece maggior impressione ad alcuni \nscrittori, fu di sentire dallo stesso Imperatore Federico II \nconfermati ai CC. Guidi i feudi medesimi in un altro \nprivilegio, dato in Cremona nell’aprile del 1247, a favore \nde'CC. Simone e Guido Novello figliuoli del C. Guido \nGuerra VI; vale a dire, 21 anno dopo che i loro maggiori \navevano alienato il castello e poggio del Monte di Croce \ncon quelli di Galega e di Monte Rotondo ai vescovi \nfiorentini. Ma ogni dubbio viene chiarito da moltissimi \naltri diplomi di simil fatto nei quali si ricettavano i \nprivilegi dei precedenti imperatori per quanto in essi \nvenisse fatta menzione di feudi, di rocche, castelli, e paesi \nda più secoli perduti, o dagli antichi padroni alienati e al \nterritorio di qualche Rep. incorporati. \nDalle cose state accennate all’Articolo GALIGA (Vol. II. \npag. 381) pertanto apparisce, che fino dall’anno 1115, di \nfebbrajo, un Gherardo figlio del fu Berto aveva donato \nalla badia di S. Miniato al Monte sopra Firenze tutti i suoi \nbeni posti nei distretti di Caliga e di Montalto, non che nel \ncastello del Monte di Croce e suo distretto con il \npadronato della chiesa di S. Romolo ivi situata. – Vedere \nMONTALTO nel Val d’Arno sopra Firenze. \nFrattanto gli uomini del Monte di Croce si governavano \nda un giusdicente sotto gli ordini dei vescovi di Firenze, i \nquali eleggevano a tale ufizio dei nobili fiorentini, \nsiccome può vedersi nel Lami. – (Monum. Eccl Flor. pag. \n52-70). \nQuesto suddetto scrittore indicò compresi nel distretto del \nMonte di Croce i popoli del piviere di S. Andre a Doccia, \ne alcuni del piviere di Acone, cioè, della parrocchia di S. \nAlessandro, ora di S. Martino a Sieci; della pieve di S. \nAndrea a Doccia; di S. Margherita ad Aceraja; di S. Maria \nal Fornello; di S. Brigida a Colognole; di S. Lorenzo a \nGaliga; di S. Martino a Farneto; di S. Bartolommeo a \nMontalto; e di S. Romolo a Monte di Croce. – Vedere \nMONTE ROTONDO nel Val d’Arno fiorentino.",
    "original_title": "MONTE DI CROCE",
    "page": 264,
    "slug": "monte-di-croce",
    "byte_offset": 1654547
  },
  {
    "context": "in Val d’Era.",
    "title": "MONTE CUCCARI o MOMTE CUCCHIERI",
    "body": "– Fortilizio esistito sulla prominenza acutissima di un \npoggio argilloso alla sinistra dell’Era, dove fu una rocca \nche diede il titolo alla famiglia patrizia pisana dei conti di \nMonte Cuccari nella Comunità di Terricciuola, \nGiurisdizione di Peccioli, Diocesi di Volterra \nCompartimento di Pisa. \nIl castello di Monte Cuccari fu compreso fra il confine del \ncontado pisano e quello volterrano, fino dulla prima metà \ndel secolo XII, quando esso aveva i suoi conti. \nUno dei quali, il C. Guglielmo figlio del conte Ranuccio, \nnel 1160 rinunziò al vescovo Galgano di Volterra quanto \negli possedeva in Monte Cuccari, Cedri, Ghizzano , \nCamporena, ecc. Quindi Monte Cuccari con i luoghi testé \nnominati nel 1186 fu conferito in feudo da Arrigo VI al \nvescovo Ildebrando di Volterra successore di Galgano, \nanch’esso de'Pannocchieschi. \nCon tutto ciò i dinasti di Monte Cuccari anche in seguito \ncontinuarono a risedere e dominare in cotesta rocca; nella \nquale nel mese di gennajo del 1284 abitava un conte \nTinuccio, o Cinuccio, del fu C. Ranieri, allorché questi \n\n\n\nprese ad enfiteusi una terza parte del poggio e castello di \nCedri con case e terreni annessi. Lo che succedeva \nnell’anno stesso, in cui i conti di Monte Cuccari per \nistrumento del 14 novembre 1284 si sottomisero e \ncapitolarono con la Signoria di Firenze, dalla quale furono \naccettati in accomandigia. – (RIF. DI FIR.) \nDue anni dopo (1286) Cino (forse lo stesso Cinuccio) \nfiglio del fu C. Ranieri, Pipino e Dino figli di Saracino, e \nNeri di Paganello, tutti della consorteria dei conti di \nMonte Cuccari, venderono al Comune di Volterra i loro \neffetti e ragioni sopra il Castello di Cedri. – Vedere \nCEDRI. \nAnche alla pace di Napoli del 1317 fu dibattuto l’articolo \nrelativo alla signoria dei conti di Monte Cuccari e restò \nstabilito, che il Comune di Pisa dovesse liberare i conti \nmedesimi dai bandi, condannagioni e processi fatti contro \ndi loro come nemici del Comune di Pisa , al di cui \ncontado il Cast. e poggio di Monte Cuccari era stato \nassegnato mediante altrettanti diplomi concessi dagli \nImperatori Federigo I e II, da Ottone IV e Carlo IV. \nFinalmente in Monte Cuccari possedeva beni la badia \nde'Camaldoensi di S. Casciano a Carigi sul Roglio per \ndonazioni fattele nel secolo XII dai vescovi di Volterra e \nad essa confermate dalle bolle pontificie di Lucio III \n(anno 1181) e di Clemente III (anno 1188). \nAttualmente di questo castello è rimasto il nome a un \npoggio dirupato.",
    "original_title": "MONTE CUCCARI o MOMTE CUCCHIERI",
    "page": 265,
    "slug": "monte-cuccari-o-momte-cucchieri",
    "byte_offset": 1661044
  },
  {
    "context": "nella valle dell’Omb rone senese.",
    "title": "MONTE CUCCO di MONT’ORSAJO",
    "body": "– Vedere MONT’ORSAJO.",
    "original_title": "MONTE CUCCO di MONT’ORSAJO",
    "page": 266,
    "slug": "monte-cucco-di-mont-orsajo",
    "byte_offset": 1663597
  },
  {
    "context": "fra le Valli del Bisenzio e della Sieve.",
    "title": "MONTE CUCCOLI",
    "body": "– Castellare sulla cresta di un poggio dov’è una \nvilla con antica pieve (SS. Giovanni e Michele) nella \nComunità Giurisdizione e circa 2 miglia toscane a \nmaestrale d i Barberino di Mugello, Diocesi e \nCompartimento di Firenze. \nÈ un monte posto fra l’ex-contea di Vernio e il cadente \ncastello della Cerbaja, dal cui fianco occidentale fluiscono \nle acque nel Bisenzio, mentre quelle dal lato di levante \nversano in Sieve, il qual fiume ha origine appunto dalle \npendici orientali di Monte Cuccoli. \nL'opinione di alcuni, che supposero derivasse di costà la \nnobil famiglia longobarda de’signori da Montecuccoli non \nha fondamento; essendoché quella casata celebre per \nvalorosi uomini d’arme e specialmente per Raimondo \nMontecuccoli maestro della scienza militare in teorica, e \nvalorosissimo nella pratica, nacque in Montecuccoli del \nFrignano feudo principale dal quale la sua stirpe prese il \ncognome. \nLa chiesa plebana di S. Michele a Monte Cuccoli esisteva \nfino dal sec.X, trovandola rammentata in una pergamena \ndella badia di Passignano dell’agosto 990. Trattasi ivi di \nuna locazione di beni posti nel piviere di S. Michele e S. \nJerusalem (S. Giovanni Battista) scritta in Monte Cuccoli \npresso l’istesso castello. \nQuesta chiesa, già di data della nobil casa della Tosa, \nvenne rifabbricata intorno al 1560 insieme con la torre o \ncampanile. Essa fu poi restaurata nel secolo XVIII, dopo \nesserne stato ceduto il padronato agli arcivescovi di \n\nFirenze. – Fino al secolo XIV la stessa pieve ebbe a \nsuccursale la cura di S. Martino a Ariano, stata poi \nammensata e riunita alla parrocchia battesimale. \nNel 1339, sotto di 29 maggio, per atto di ultima volontà il \nnobil Rosellino del fu Arrigo della Tosa lasciò ai monaci \nCistercensi della badia a Settimo tutte le possessioni che \ngli appartenevano nel distretto comunale di Monte \nCuccoli. \nIl castellare di Monte Cuccoli con la contigua villa \nsignorile attualmente è di proprietà della nobil famiglia \nScarafantoni di Pistoja. \nLa pieve di S. Michele a Monte Cuccoli ora non ha \nparrocchie filiali. – Essa nel 1833 contava 670 abitanti.",
    "original_title": "MONTE CUCCOLI",
    "page": 266,
    "slug": "monte-cuccoli",
    "byte_offset": 1663694
  },
  {
    "context": "in VAL DI BURE.",
    "title": "MONTE CUCCOLI (PIEVE DI) ossia DI S. GIOVANNI  EVANGELISTA",
    "body": "– Vedere VAL DI BURE (PIEVE DI) nella Valle dell’Ombrone pistojese.",
    "original_title": "MONTE CUCCOLI (PIEVE DI) ossia DI S. GIOVANNI ",
    "page": 266,
    "slug": "monte-cuccoli-pieve-di-ossia-di-s-giovanni-evangelista",
    "byte_offset": 1665891
  },
  {
    "context": "in Val d’Elsa.",
    "title": "MONTE CUCCOLI, o MONTE CUCCHIERI DI STROVE",
    "body": "– Poggio dove fu un castelletto omonimo, \naltrimenti appellato Bucignano, di cui è fatta rimembranza \nin alcune pergamene appartenute alla Badia a Isola. In una \ndi esse scritta in Tenzano presso il Cast. di Fumalgallo sul \nMonte Maggio, in data del 30 aprile 1040, trattasi della \nvendita fatta dai coniugi Guido di Gherardo e Uliva del fu \nVincenzio della metà del Castello di Staggia col suo \ndistretto, e dell’ottava parte de'castelli e corti di Strove e \ndi Monte Cuccheri, detto Bucignano . – Anche in un \nistrumento del 23 ottobre 1087 trattasi dell’enfiteusi della \ncorte di Strove e della sua chiesa, di quelle di S. Maria di \nMonte Maggio, di S. Maria di Staggia, di S. Biagio a \nCastiglione, e del castello corte e chiesa de’SS. Jacopoe \nFilippo a Bucignano che l’abate del Mon. dell’Isola \nrilasciò per l’annuo canone di lire 60. \nDal privilegio nel 1186 concesso da Arrigo VI a \nIldebrando vescovo di Volterra si rileva, che Bucignano \nera presso Monte Castelli di Strove. – (ARCH. DIPL. \nFLOR. Carte di S. Eugenio al Monistero).",
    "original_title": "MONTE CUCCOLI, o MONTE CUCCHIERI DI STROVE",
    "page": 266,
    "slug": "monte-cuccoli-o-monte-cucchieri-di-strove",
    "byte_offset": 1666044
  },
  {
    "context": "in Val d’Era.",
    "title": "MONTE CULACCIO",
    "body": "– Vedere CASA NUOVA, e MONSOLAZZO in Val d’Era.",
    "original_title": "MONTE CULACCIO",
    "page": 266,
    "slug": "monte-culaccio",
    "byte_offset": 1667175
  },
  {
    "context": "in Val di Magra.",
    "title": "MONTE CURTO, o MONTE CORTO",
    "body": "– \nVillata nella parrocchia di Moncigoli, Comunità \nGiurisdizione e circa miglia toscane due a libeccio di \nFivizzano, Diocesi di Pontremoli, già di Luni-Sarzana, \nCompartimento di Pisa. – Un istrumento del 23 gennajo \n1539 appartenuto al Convento degli Agostiniani di \nFivizzano rammenta un Giov. Battista di Baldassarre da \nMonte Corto arciprete di S. Maria di Soliera.",
    "original_title": "MONTE CURTO, o MONTE CORTO",
    "page": 266,
    "slug": "monte-curto-o-monte-corto",
    "byte_offset": 1667264
  },
  {
    "context": "già MONTE D’ORO (Mons Auri) nella Val Tiberina.",
    "title": "MONTE D’OGLIO, MONTEDOGLIO",
    "body": "– Castello con \nchiesa parrocchiale (S. Martino) filiale della pieve di \nMicciano, nella Comunità Giurisdizione e circa 4 miglia \ntoscane a ponente-maestrale di Sansepolcro, testé \nd'Anghiari, Diocesi e Compartimento di Arezzo. \n\n\n\nLa rocca situata sul poggio di Montedoglio, fu \ndenominata Castiglione di Fatalbecco; ne fia improbabile \nche, dall’aspetto metallico color di bronzo del gabbro \ndiallagico, esistente in questo poggio sulla sinistra del \nTevere, fosse dato al medesimo il nome di Monte d’Oro . \nÈ certo peraltro che per molti secoli Montedoglio fu \ncapoluogo di contea, toccato da primo a un ramo dei \nnobili di Caprese, d'Anghiari, di Galbino e Montauto, più \ntardi occupato dai Tarlati, poi pervenuto negli \nSchianteschi di Sanscpoterò, finché all'estinzione di questi \nultimi il Castello di Montedoglio con il suo distretto fu \nriunito al Granducato. \nUno dei più antichi dinasti di Montedoglio fu quel Ranieri \ndi Galbino di Montedoglio del sec XI indicato agli \nArticolo ANGHIARI, CAPRESE E MICCIANO di Val \nTiberina. \nEra figlio di detto Ranieri un Bernardo chiamato Sidonia, \nil quale nel marzo del 1082, e nel novembre del 1083, \nacquistò dal suo fratello Alberto, o Alberico la porzione \ndei beni e diritti che gli si pervenivano, fra i quali quelli \nsituati nel Castello d’Anghiari. \nGià si vide all’Articolo MICCIANO di Val Tiberina come \ngli eremiti di Camaldoli sino dal principio del secolo XII \nacquistassero giurisdizione in Montedoglio, prima per \ndonazione fatta loro nel settembre del 1104 da Bernardino \nfiglio di Sidonia e da Imilda sua consorte, nel tempo che i \ndue coniugi stavano nel loro castello di Montedoglio; \nquindi fu nel 1105, che Ildebrandino di Orlando e altri \nnobili di Galbino rinunziarono al S. Eremo il dominio \nfeudale di Montedoglio; in guisa i che nell’ottobre del \n1106 (e non già come scrisse l’Ughelli nel 1095) Gregorio \nVesc. di Arezzo confermò ai Camaldolensi le due \ndonazioni accennate. Donde più tardi ne conseguì che, nel \ngennajo 1173, per atto rogato in Valialla, i consoli di \nAnghiari , di Montedoglio , di Pianettole e Valialla, nel \ntempo che giuravano ubbidienza a Quintavalle figlio \nd'Ugo di Galbino obbligaronsi di far guerra contro \nchiunque, meno il caso di dover opporsi al maggiore di \nCamaldoli, all’abate del monastero di S. Bartolommeo \nd'Anghiari e suoi monaci. \nIl paese però di Montedoglio non doveva essere in quel \ntempo molto tranquillo, siccome lo diede a divedere un \nplacito pubblicato nel 1174 dall’arcicancelliere del regno \nd’Italia per Federigo I, allorché l’Arciv. Cristiano \ncomandò al marchese Ranieri del Monte S. Maria di \nastenersi dal signoreggiare nei paesi e sugli uomini di \nAnghiari e di Montedoglio contro il diritto dei \nCamaldolensi. \nAnche i discendenti dei già rammentati signori di \nMontedoglio e di Galbino talvolta si riconobbero \nfeudatari del maggiore di Camaldoli per il loro castello di \nMontedoglio nel modo che lo dimostra un lodo a tal’uopo \nnel 1199 pronunziato da Ranieri vescovo di Fiesole. \nArroge a ciò il giuramento di fedeltà prestato nel 1266 \ndagli uomini di Montedoglio al superiore del S. Eremo nel \ntempo stesso in cui i signori di Galbino si protestavano \nfeudatarii del superiore di Camaldoli per la metà del \ncastello di Castiglion Fatalbecco (la rocca di \nMontedoglio). Tali furono nel 1266 Alberto e Matteo figli \ndi Guglielmino da Montauto, e nel 1285 Isolano ed \nAlberto con tre figli pupilli di Teobaldo, signori pur essi \ndi Montauto. – Vedere MONTAGUTO in Val Tiberina. \n\nSebbene la storia della prima consorteria de’signori di \nMontedoglio nel secolo XIV cominci a rendersi alquanto \nbuja, pure da quel poco lume che ne resta mi parve di \nriconoscere che Anghiari, Montedoglio e altri paesi della \nVal Tiberina dagli antichi dinasti di Montauto e di \nGalbino, a cagione di matrimonii o per diritto di \nconquista, passassero nella casa Tarlati di Pietramala. La \nqual famiglia per il valore del vescovo Guido, e per la \nsagacità e prudenza di Pier Saccone suo fratello, si era non \nsolo impadronita di Arezzo e del suo contado, ma \npervenne eziandio a dominare in Città di Castello, in \nMontedoglio, nel Borgo S. Sepolcro, nel distretto di \nMassa Verona e in molti castelli della Massa Trabaria. – \nInfatti governava (ERRATA: nel 1355) nel 1335 in Borgo \nS. Sepolcro a nome dei Tarlati uno dei di loro cognati \nRainaldo da Montedoglio; lo che prova senza fallo la \ncognazione sino da quel tempo contratta fra le due casate. \nInoltre quel Rainaldo da Montedoglio fu compreso nel \ntrattato di pace concluso 3 giugno 1345 tra i comuni di \nFirenze, di Perugia e di Arezzo da una parte, e su molti \nnobili del contado aretino dall’altra parte, tra i quali ultimi \nerano i Tarlati di Pietramala, i Pazzi del Val d’Arno, i \nBarbolani da Montauto, gli Ubertini da Valenzano, e \nRainaldo da Montedoglio. – (RIFORMAG. DI FIR.) \nLa parentela fra i Tarlati e i conti di Montedoglio fu \nrinfrescata sul principio del secolo susseguente col \nmatrimonio di Bartolommeo Tarlati signor di Monterchi \ncon Aufrosina da Montedoglio, molto innanzi che questa \ndonna venisse espulsa da Monterchi e da altri suoi castelli \n(nel luglio del 1440) per ribellione contro la Rep. Fior. – \nVedere MONTERCHI. \nDopoché nel 1384 la Rep. Fior. riebbe il dominio di \nArezzo e del suo territorio, anco Manfredi, Piero e \nGiovacchino signori di Montedoglio furono ricevuti in \naccomandigia perpetua dalla Signoria di Firenze per atto \ndel 31 agosto 1385 con patto fra gli altri, che i castelli e \nvillate di Baldignano, Bulciano e Bulcianello, Civitella , \nCollelungo Fratelle, Sintigliano e Sillano, Schiantacappa , \nVal Savignone ecc. dovessero d’allora in poi dipendere di \npieno diritto e dominio dalla Rep. Fior. – (RIFORM. DI \nFIR. – AMMR. Stor. Fior. Lib. XV). \nInfatti la protezione della Signoria di Firenze un anno \ndopo (1306) fruttò a Giovacchino conte di Montedoglio la \nrestituzione del castello e fortezza di Ripa nella Massa \nTrabaria, ostilmente tolto dal conte Antonio da \nMontefeltro; e lo stesso governo nel 1399 interpose col \nconte Galeotto Belfiore Malatesta, affinchè lasciasse di \nmolestare il C. Giovacchino da Montedoglio. – (AMMIR. \nop. cit Lib. XV e XVI). \nGli ultimi signori della prima stirpe dei dinasti di \nMontedoglio sembra che fossero i conti Pier Noferi figlio \ndi Giovanni del C. Giovacchino, e Prinzivalle nato dal C. \nGuido; il primo de’quali nel 1423, per testamento del \nconte Giovacchino di lui avo, fu lasciato erede della \ncontea di Montedoglio insieme con l’intero pregnante di \nLisabetta restata vedova del G. Giovanni figliuolo del \ntestatore, con che i nominati eredi fossero stati sotto la \ntutela della Rep. fior. – (AMMIR. loc. cit. Lib. XVI). \nInfatti trovo in Firenze nel 20 novembre del 1427 il \npupillo Pier Noferi figlio del fu conte Giovanni di \nMontedoglio, che nella qualità di erede dell’avo C. \nGiovacchino fu dichiarato debitore della dote di donna \n\n\n\nLisabetta di lui madre. Per la qual cosa gli ufiziali della \ndiminuzione del Monte comune, alla cura dei quali la \nRep. Fior. aveva consegnato il pupillo Pier Noferi, per \nsoddisfare al credito di donna Lisabetta, fecero alienare \nalcuni pezzi di terra situati nel Cortonese, che Lazzero di \nFrancesco Fierli di Cortona acquistò per fiorini 190 di \nsuggello. – (ARCH. DIPL. FIOR. Carte della Comun. di \nCartona). \nComecché dai molti spogli d’istrumenti prodotti dal P. \nIldefonso nel T. XV delle Delizie degli Eruditi toscani, \ncompariscano anche dopo la morte del C. Giovacchino \ndiversi individui della consorteria dei conti di \nMontedoglio, mi sembra però essere eglino affini di \ncognazione, piuttosto che di agnazione, per modo che ad \naltre prosapie diverse dai primi dinasti di Galbino e \nMontedoglio debbano i medesimi appartenere. \nChe poi il figlio postumo del conte Giovanni nato da \ndonna Lisabetta non fosse un maschio, lo da a conoscere, \nnon tanto l’istrumento del 20 novembre 1437 testé citato, \nma ancora un lodo pronunzialo dagli arbitri li 17 \nsettembre 1487 ad oggetto di appianare dopo la morte del \nconte Pier Noferi seniore le vertenze insorte fra donna \nGuglielmina figlia del fu conte Prinzivalle di Guido da \nMontedoglio, maritata al Cav. Luigi Angelo della Stufa di \nFirenze, e fra donna Paola di lei sorella moglie di un C. \nGonzaga da Novellara da una parte, e dall’altra parte tra i \nfratelli Jacopo, Pier Francesco e Sebastiano figli del fu \nconte Andrea da Montedoglio, come eredi del fu conte \nPier Noferi di Giovanni, che ivi viene qualificato essere \nloro zio (probabilmente materno). \nIn questo mezzo tempo però gli uomini di Montedoglio e \ndella Badia Tedalda, essendosi forse estinta in Pier Noferi \ne nel C. Prinzivalle di Guido la linea mascolina de'CC. di \nMontedoglio nel 1484 fecero istanza alla Signoria di \nFirenze, affinchè volesse sottoporre al dominio della \nrepubblica il Castello col distretto di Montedoglio. La \nqual cosa ebbe effetto qualche anno dopo, quando cioè il \nsenato fiorentino approvò la provvisione del 12 giugno \n1489, con la quale fu determinato, che il Cast. di \nMontedoglio con le sue pertinenze e fortezze, e tutti gli \naltri luoghi già posseduti dai defunti conti Pier Noferi e \nPrinzivalle, fossero incorporati al territorio della \nrepubblica fiorentina, e frattanto gli otto di Pratica furono \ndeputati al governo dei luoghi medesimi per due mesi. \nNell'anno 1490, ai 10 luglio gli Otto di Pratica \nconcederono ai figli del suddetto C. Andrea da \nMontedoglio tutti i beni allodiali, appartenuti al C. Pier \nNoferi tanto nella comunità di Montedoglio, come in altri \nluoghi del dominio fiorentino, e nei castelli situati di là \ndall'Appennino, eccetto che il palazzo con la rocca di \nMontedoglio, e quella della Badia Tedalda, riservando \nperò ogni giurisdizione ed impero alla Repubblica \nFiorentina. \nCon atto del 1 febbrajo 1511, dato nella parrocchia di S. \nDonato, donna Guglielmina figlia del fu C. Prinzivalle da \nMontedoglio, e moglie di Luigi d'Agnolo della Stufa \ncittadino fiorentino, alienò, e nel di 30 di aprile seguente \nil marito ratificò la vendita fatta a Guagno d'Andrea \nde'Guagni del Borgo S. Sepolcro di un podere posto nella \ncuria di Montedoglio. – (ARCH. DIPL. FIOR. Carte del \nBigallo). \nPer contratto de’26 settembre 1520 la stessa donna \n\nGuglielmina del fu C. Prinzivalle e la di lei sorella donna \nPaola Gonzaga cederono al Com. di Firenze tutte le \nragioni che loro potessero appartenere sopra il Cast. di \nMontedoglio e sue attinenze, mediante il prezzo di 3100 \nfiorini di oro, siccome era stato giudicato con lodo fino \ndal 17 settembre 1487. \nNel 1522 i conti di Montedoglio, discendenti dai \nLotteringhi della Stufa e dai Gonzaga, venderono al \nComune del Borgo S. Sepolcro il loro castello di \nSchiantacappa . Alla medesima prosapia degli Stufa \nappartenevano due distinti personaggi favoreggiatori \nde’Medici. Uno appellossi il C. Pier Noferi giuniore, \ncapitano distinto di milizie che figurò tra il 1526 e il 1529 \nnella qualità di colonnello della Rep. Fior., prima con una \ncompagnia di fanti alla guardia del palazzo de’Signori, e \npoco dopo comandante di 300 cavalieri che accomiatarono \nsino a Pisa il cardinal Silvio Passerini con i due giovanelli \nIppolito e Alessandro de’Medici, cacciati dalla città di \nFirenze nel maggio del 1527. L’altro personaggio fu quel \nPrinzivalle figlio di Luigi della Stufa e di Guglielmina \nde’conti di Montedoglio che mostrossi nell’epoca predetta \nfra i più caldi favoreggiatori dei Medici in Firenze. \nFinalmente con provvisione de'15 dicembre 1524 la \nSignoria approvò una sentenza della ruota fiorentina a \ncausa delle differenze che erano insorte tra i monaci della \nBadia Tedalda rappresentati da quelli della Badia di \nFirenze, e i conti Schianteschi di Montedoglio, unitamente \nai popoli di quelle comunità rapporto ai pascoli della \nBadia Tedalda e di Gorga Scura . \nNell’anno 1554 si rammenta un conte di Montedoglio \ninviato da Cosimo I duca di Firenze al Borgo S. Sepolcro \ne ad Anghiari unitamente ad un tal Brizio della Pieve S. \nStefano, affinchè operassero in modo da prevenire una \nrivolta in Val Tiberina dai fuorusciti meditata. – \n(AMMMIR. Oper. cit. Lib. XXXIV). \nSotto il governo de'Medici gli abitanti di Montedoglio \nrappresentarono al sovrano, qualmente le nobili famiglie \ndi Cristofano Gonzaga, del conte Pier Francesco \nSchianteschi, e degli eredi di mess. Pandolfo della Stufa \npossedevano una terza parte dei beni del distretto di \nMontedoglio, dei quali beni per antiche convenzioni \nquelle famiglie non pagavano dazio alcuno; e che esse \npretendevano dovesse trasfondersi un egual privilegio nei \ncompratori dei medesimi effetti; la qual cosa dai \ncomunisti di Montedoglio dimostravasi non esser \nconforme alla retta ragione e come tale fu giudicata. \nLa terza dinastia de’conti di Montedoglio spetta alla \nfamiglia de’Cantagallina del Borgo S. Sepolcro; un \nindividuo della quale verso il 1600 si maritò all’ultima \nfemmina de’Schianteschi, di cui prese il casato, ed anche \nil titolo di conte di Montedoglio e di Gorga Scura . \nSotto il governo del Granduca Leopoldo I fu rescritta agli \nordini una supplica del 27 dicembre 1769, con la quale i \nconti Francesco e Antonio Schianteschi-Cantagalli \nde’conti di Montedoglio e di Gorga Scura domandavano \ndi essere esentati dall’imposizione della strada pistojese e \ndi altre strade regie. \nFinalmente nel 1797, essendosi estinta anche questa \nfamiglia nel conte Francesco Schianteschi, il Granduca \nFerdinando III con motuproprio de’27 febbrajo 1798 \nordinò, che d’allora in poi la rocca di Gorga Scura con le \nsue attinenze, cui allora era residuata tutta la contea \n\n\n\nde’Schianteschi Cantagallina di San Sepolcro dovesso \nriunirsi per l’economico alla comunità, pel civile alla \npodesteria della Badia Tedalda, e per il criminale, com’è \nattualmente anche pel civile, al vicariato di Sestino. – \nVedere GORGA SCURA (ROCCA DI). \nLa parrocchia di S. Martino a Montedoglio nel 1551 \naveva 519 abitanti; nel 1745 era discesa a 83 persone; e \nnel 1833 contava 96 abitanti.",
    "original_title": "MONTE D’OGLIO, MONTEDOGLIO",
    "page": 266,
    "slug": "monte-d-oglio-montedoglio",
    "byte_offset": 1667692
  },
  {
    "context": "",
    "title": "MONTE DOMENICO",
    "body": "– Vedere MONTE DOMINI.",
    "original_title": "MONTE DOMENICO",
    "page": 269,
    "slug": "monte-domenico",
    "byte_offset": 1681967
  },
  {
    "context": "",
    "title": "MONTE DOMINI fra il Val d’Arno superiore e la Val di Pesa",
    "body": "– Fortilizio abbandonato sul giogo de’monti del \nChianti, nel luogo della così detta Badiaccia di Monte \nMuro , parrocchia di S Pietro a Monte Muro, Comunità \nGiurisdizione e circa 5 miglia toscane a settentrione di \nRadda Diocesi di Fiesole, Compartimento di Siena. \nÈ una rocca di figura quadrilunga con due torrioni e \nqualche interna casuccia, stata già caserma militare. – \nTrovasi sul varco della strada che da Pian Franzese nel \nVal d’Arno guida per Monte Moro in Val di Pesa, e di là a \nVolpaja e a Radda. \nIgnoro, sé a questo Monte Domini fra il Chianti e il Val \nd’Arno, o piuttosto ad altro Monte Domini presso il \nMugnone appellar volesse la contessa Willa madre del \ngran conte Ugo, quando essa nell'anno 977, li 31 di \nmaggio, per atto di donazione rogato in Pisa, assegnò alla \nbadia di Firenze, fra gli altri predii, otto mansi o piccoli \npoderi situati in Monte Domini, e che l’Imperatore Ottone \nIII nel di 8 gennajo l002, Arrigo IV nel 1074 e \nsuccessivamente molti sovrani alla badia fiorentina \nconfermarono. – Vedere BADIA DI MONTE MURO, e \nRADDA. Comunità.",
    "original_title": "MONTE DOMINI fra il Val d’Arno superiore e la Val di ",
    "page": 269,
    "slug": "monte-domini-fra-il-val-d-arno-superiore-e-la-val-di-pesa",
    "byte_offset": 1682013
  },
  {
    "context": "",
    "title": "MONTE DOMINI, o MONTE DOMENICHI nel Val d’Arno superiore",
    "body": "– È una rocca, di forma triangolare con \ntre bastioni negli angoli, avente essa pure il nome di \nMonte Domini o Domenichi dove fu una chiesa \nparrocchiale (S. Andrea) annessa al popolo di Lucolena, \nnel piviere di Gaville, Comunità e circa 6 miglia toscane a \nostro-libeccio di Figline, Diocesi di Fiesole, \nCompartimento di Firenze. \nAnnessa a questa rocca havvi tuttora una chiesuola, che fu \nparrocchia quindi custodita da un romito, ed era tenuta in \nmolta venerazione dagli abitanti della contrada. – È fama \neziandio che nel giorno in cui cade la festività \ndell'Ascensione del N. Signore si affollino intorno a \ncotesta chiesina grandissime turbe di piccole farfalline, \nvolgarmente chiamate Paoline, le quali appena giunte \ncostà muojono. Un simil fenomeno si ripete in più luoghi \ndella Toscana, come a Lanciolina di Terra nuova sopra la \nchiesa e \ncampanile di S. Michele, nel giorno festivo del santo \ntitolare, e sulla chiesa del distrutto convento di S. \nMichele, detto delle Formiche, fra le Pomarance e Monte \nCerboli nel giorno medesimo, così pure in un altra chiesa \ndel Chianti. (GIOV. TARGIONI-TOZZETTI, Lettera \nsopra le farfalle). – Vedere MONTE GONZI. \n \n\n \n###ARTICLE### \nT:MONTE DOMINI nel suburbio di Firenze.\nC:\nB:– Trovasi \nquesto sulla ripa destra del Mugnone, nella parrocchia di \nS. Marco Vecchio, costà dove fu nel secolo XIV un \nmonastero di Clarisse venute da quello di S. Chiara di \nCastel Fiorentino. – Le quali recluse senza perdere il titolo \ndi Monte Domini al tempo dell’ultimo assedio di Firenze \n(anno 1528) furono traslocate dentro la citta nel locale \ndello spedale degli Ammorbati, presso le mura orientali, \nfino a che quel claustro con altro mon. contiguo soppresso \nnel 1810 fu ridotto a reclusorio de’poveri sotto nome di \nPia Casa di Lavoro in Monte Domini. \nAnche nella contrada di Monte Domini lungo il Mugnone \naveva possessioni la badia di Firenze; di che fa fede fra gli \naltri un istrumento del 29 giugno 1343, pubblicato dal \nLami (Monum. Eccl. Flor. pag. 1339) rogato costà, cioè: \nActum in loco, qui dicitur Montedomini Abbatiae \nFlorentinae prope Florentiam. – Ciò farebbe credere che \nesistettero a Monte Domini del Mugnone gli 8 mansi \ndonati nel 977 dalla C.Willa alla badia fiorentina. – \n(RICHA. delle Chiesa Fior.)",
    "original_title": "MONTE DOMINI, o MONTE DOMENICHI nel Val ",
    "page": 269,
    "slug": "monte-domini-o-monte-domenichi-nel-val-d-arno-superiore",
    "byte_offset": 1683183
  },
  {
    "context": "",
    "title": "MONTE DOMINI in Val di Sieve",
    "body": "– Due luoghi di questo \nnome s’incontrano in Val di Sieve, cioè un Monte Domini \nnel popolo e comunello di S. Martino a Vespignano nella \nComunità di Vicchio, l’altro, già parrocchia sotto il titolo \ndi S. Donato in Monte Domini, annesso al popolo di S. \nMichele a Moscia nel piviere di Rincine, Comunità \nGiurisdizione e circa miglia toscane due a scirocco di \nDicomano, Diocesi di Fiesole, Compartimento di Firenze. \nLa chiesa di Monte Domini a Moscia risiede sopra un \npoggetto, dov'è un’immagine devota della B. Vergine \nMaria, alla custodia della quale nei tempi andati stava un \nromito.",
    "original_title": "MONTE DOMINI in Val di Sieve",
    "page": 269,
    "slug": "monte-domini-in-val-di-sieve",
    "byte_offset": 1685537
  },
  {
    "context": "nella Val di Pesa.",
    "title": "MONTE FALCHI o MONTE FALCO",
    "body": "– \nVedere CAMPOLI, CAMPOLESE (MONTE). \nMERCATALE DI CAMPOLI. FABIANO (S.) DI \nCAMPOLI.\nAgli Articoli qui accennati si potrebbe aggiungere la  notizia di un Bonello del fu Buonsignore da Monte Falchi ,  il quale\nnel 25 ottobre 1316, stando col suo figlio Quintino nella corte de'Gianfigliazzi in Val di Pesa, ottenne a locazione per la metà de’frutti due poderi con case posti nel popolo di S.\nMaria a Bibbona, conceduti da donna \nBartola del fu Rosso Gianfigliazzi rimasta vedova di \nGherardo di mess. Rosso Buondelmonti. – (ARCH. DIPL. \nFIOR. Carte della Certosa di Fir.)",
    "original_title": "MONTE FALCHI o MONTE FALCO",
    "page": 269,
    "slug": "monte-falchi-o-monte-falco",
    "byte_offset": 1686178
  },
  {
    "context": "(Mons  Falconis) nel Val d’Arno inferiore.",
    "title": "MONTE FALCONE, MONTEFALCONE",
    "body": "– Villa con tenuta \nsignorile, già Castello dal quale ha preso il vocabolo la \nparrocchia de’SS. Quirico e Giulitta a Monte Falcone \ndell’antico piviere di S. Maria a Monte, nella Comunità \nGiurisdizione e circa due miglia a settentrione di \nCastelfranco di sotto, Diocesi di Sanminiato, già di Lucca, \nCompartimento di Firenze. \n\n\n\nPer quanto Monte Falcone non sia più che 200 braccia \nsuperiore al livello del mare, pure la sua è una delle \nprominenze più alte della piccola giogana della Cerbaja, \nla quale costeggia da grecale a libeccio la ripa destra della \nGusciana attraversata da una strada rotabile che da \nCastelfranco sbocca nella R. pistojese a Staffoli. \nIl trovare nelle vecchie scritture segnato questo luogo col \nnome di Mons Falconis, da molta probabilità per far \ncredere che Monte di Falcone fosse detto, o dalla figura \npizzuta, o dal fondatore del luogo, nella stessa guisa che si \nchiamarono Monte Falco, o Monte Falcone due \nprominenze di poggi, una delle quali presso S. Casciano \nin Val di Pesa, e l’altra sulla Montagnuola di Siena, senza \ndire di altri Monti Falconi fuori della Toscana. \nI più antichi signori di questo Monte Falcone della \nCerbaja furono i conti Cadolingi di Fucecchio, l'ultimo \nindividuo della qual prosapia, il C. Ugo del fu C. \nUguccione, con suo testamento dell’anno 1113 ordinò, \nche la metà di questo Monte Falcone col suo distretto e \ncon altri paesi del Val d’Arno, e della Cerbaja fosse data \nalla mensa vescovile di Lucca. Infatti per atto pubblico \nrogato in Fucecchio li 28 ottobre 1114 il notaro Alberto \nesecutore testamentario del C. Ugo cedè, e aggiudicò per \nun anello di 300 lire di denari lucchesi, a Rodolfo Vesc. di \nLucca, fra gli altri beni et medietatem (cito le parole \ndell’istrumento) de castello et curie de Monte Falconis \ncum omni pertinentia sua.., et tributum et reddittum et \ndistrictum: excepto bona ecclesiarum quae predictus Ugo \ncomes filius quondam Uguccionis comitis refutavit in \ninfirmitate, de qua mortuus fuit; et excepto feudum \nmasnadarum de caballariis. – Vedere l’Articolo III \nFUCECCHIO Vol. II. pag. 351. \nDi molti altri istrumenti rogati in Monte Falcone sulla fine \ndel secolo XII, o al principio del susseguente, ne fu dato \ncenno dal Lami nel suo Odeporico. Appellano essi a \ncessioni fatte da diversi abitanti di Monte Falcone in \nfavore della mansione dell’Altopascio, o dello spedal \nnuovo della SS. Trinità di Cerbaja. \nRammenterò fra queste un rogito, col quale due coniugi di \nMonte Falcone venderono al rettore dello spedale della \nSS. Trinità di Cerbaja tre pezzi di terra posti nei confini di \nMonte Falcone; il quale atto fu stipulato li 23 agosto 1207 \nfuori delle nuove mura della città di Lucca. \nCotesta indicazione per avventura presta un altro \nappoggio alle parole del privilegio concesso nel 1209 ai \nLucchesi dall’Imperatore Ottone IV; in cui si rammentano \ni muri secchi e quelli del nuovo cerchio della città di \nLucca. – Vedere Lucca Vol. II. pag. 845. \nLo stesso Lami riporta un lodo in cui è inserito un \nistrumento dell’ottobre 1270, col quale due nobili \nvenderono per cento lire al comune di Castelfranco 23 \ndelle 48 parti del territorio di Monte Falcone, mentre le \naltre 25 parti furono comprate dulla comunità di Santa \nCroce, in guisa che il distretto di Montefalcone fu tenuto \nper qualche tempo diviso fra le accennate due comunità. \nPer altro il Castello durare non dovette molto tempo in \nquello stato, tostochè della comunità di Monte Falcone \nnon lascia alcun dubbio un sigillo illustrato dal Manni nel \nVol. XI de’suoi Sigilli antichi. \nAggiungasi a tutto ciò che il sindaco del comune di Monte \nfalcone intervenne e fu rammentato pur esso nella pace \nconclusa in Napoli nel maggio del 1317 tra molte \n\ncomunità della Toscana. \nInoltre il Castello di Monte Falcone a quel tempo figurò \nnella storia militare per aver resistito otto giorni (dal 21 al \n29 luglio 1325) all’oste fiorentina innanzi di ammetterla \ndentro, benché poco dopo fosse ripreso (ai primi di \nottobre) dai Lucchesi vincitori all’Altopascio. Quindi \nsoggiunge il Villani, il cartello di Montefalcone fu fatto \ndisfare da Castruccio, per non averlo a guardare, allorché \ncon sua oste se ne venne in sul contado di Firenze a \nguerreggiare i Fiorentini. \nArroge al guasto dato, e alla ripartizione del castello di \nMontefalcone un decreto del 9 maggio 1343, col quale il \nduca d’Atene signore della città di Firenze, dichiarò esenti \ndal pagare gravezze e debiti per quattr’anni gli abitanti di \nMontefalcone, a condizione di rifabbricare eglino il \ndisfatto loro castello. – (MANNI Sigilli Antichi Vol. XI \npag. 96). \nIn questo meno tempo una parte di Monte Falcone e del \nsuo distretto fu venduta alla nobil famiglia degli Albizzi di \nFirenze, per conto della quale e della Comunità di \nCaslelfranco nel 1380 fu pronunziata una sentenza dal \nsicario di Sanminiato, in cui vien fatta menzione di un \nlodo stato anteriormente pronunziato dagli arbitri fra delle \nparti a cagione di vertenze relative a Montefalcone. \nInoltre in uno de’libri della comunità di Castelfranco, \nanno 1405, a carte 38, si legge, che Maso degli Albizzi da \nFirenze ricorse ai rappresentanti delle comunità di Castel \nfranco, perché questi facessero restaurare la fortezza di \nMontefalcone, al quale effetto dal consiglio generale fu \nordinato mandarvisi 50 opere il giorno, da durare per \ngiorni otto. – (LAMI, Odepor. p. 493). \nQuesto fatto darebbe a conoscere, che il decreto del duca \nd’Atene di fortificare Montefalcone fosse rimasto senza \neffetto, o che i lavori da esso ordinati non si fossero \ncompiti. \nNel suddetto archivio comunitativo conservasi l’originale \ndi un lodo del 30 gennajo 1427, rogato da ser Francesco di \nPietro Giacomini, tra la comunità di Castelfranco, e \nRinaldo di Maso degli Albizzi e suoi, a cagione di \nMontefalcone. Di più, ai 20 marzo del 1443 il potestà di \nFirenze ad istanza dei signori Albizzi scrisse lettere al \ngiusdicente di Castelfranco, affinchè egli rammentasse ai \nrappresentanti di quella comunità la sentenza del 1380, e il \nlodo del 1427 relativamente a Montefalcone. \nFinalmente a di 9 marzo del 1401 dal cancelliere di \nCastelfranco fu rogato un istrumento di dichiarazione di \nconfini fra il territorio comunitativo di Castelfranco e \nquello di Montefalcone. La qual dichiarazione ci fa strada \nper riportare a quell’epoca, se pure non m'inganno, il \nsigillo del Comune di Monte Falcone illustrato da \nDomenica Maria Manni. \nIn quanto all'antichità della chiesa de’SS. Quirico e \nGiulitta a Montefalcone ne abbiamo una prova nella bolla \ndel Pontefice Eugenio III diretta nel 6 gennajo del al \npievano di S. Maria al Monte. – Vedere MARIA (S.) AL \nMONTE. \nPerò il Lami dubitò che la prima chiesa di Montefalcone \nesistesse a piè della collina presso al ponte della Gusciana \ndi rimpetto a Castelfranco, dove anco in oggi S. Quirico \ns'addimanda, ma quella chiesa di S. Quirico era sotto altro \nnomignolo, cioè nel vico Pontioni prope fluvio Arme (la \nGusciana) cui riferisce una membrana del novembre anno \n\n\n\n740 pubblicata nel T. V. P. II delle Memorie lucchesi. \nL’attual chiesa parrocchiale di Montefalcone sta sul giogo \ndel colle presso la villa signorile degli Albizzi, sorta sopra \nle vestigia del castello, che dal secolo XV conservasi di \npadronato della stessa famiglia magnatizia. Infatti nel \n1562 era rettore di \ndella chies Giovanni degli Albizzi che fu anche pievano \ndi S. Maria a Monte. \nIn quanto alla tenuta di Montefalone non vi sono parole \npiù vere di quelle scritte nel Giornale Agrario Toscano (T. \nV. dell’anno 1831) dagli zelanti compilatori, là dove da \nessi loro si rende conto di una Gita agraria nel Val \nd’Arno inferiore e pisano. \n«Dalla villa di Montefalcone si gode una delle più ampie \ne più incantatrici vedute della Toscana; di dietro in \nlontananza la Val di Nievole e più presso il padule e il \nlago di Bientina: da uno dei lati la Val di Buti e il Monte \nPisano, dall'altro la montagna di Pietramarina \n(Mont’Albano) e le sue collinette coi paesi sottostantit \nd’innanzi poi un orizzonte ampissimo che a diritta \ntrapassando Volterra giunge fino alla maremma pisana, e \na sinistra abbraccia la Val di Nievole; e sotto l'occhio una \nvasta e ridente pianura, dove di mezzo a campagne \nlussureggianti di rigogliosa vegetazione sorgono \nFucecchio, S. Croce e Castelfranco, serpeggia placido \nl’Arno, e il diritto canale di Gusciana segna come di una \nlista di cristallo la verdura dei prati naturali». \n«Percorrendo da Montefalcone la costa meridionale di \nquelle colline, veggonsi queste coperte di folti uliveti, la \nsottostante pianura di praterie naturali, di loppi, di viti e di \nsemente, mentre scendendo dal lato di settentrione, la \nschiena dei colli mostrasi vestita di magnifici e immensi \nboschi che diedero il nome di Cerbaja , alla contrada, e \nchi; per un insensibile declive si estendono dalle colline di \nPoggio Adorno, di Montefalcone, del Pozzo , e di S. Maria \na Monte fino al padule di Bientina e alla Pescia di \nCollodi». \n«Eppure il terreno che così ben rivestito sorprende, che ha \nl’aspetto di non ordinaria feracità, è anzi che no sterile ed \ningrato. Guai, dicevano gli agronomi viaggiatori, guai se \nuna incauta avidità di guadagno, o un folle prurito di \nnovità spingesse alle radici di quelle piante una marra \nsacrilega. Ma gl’illuminati possidenti di queste boscaglie \nne comprendono tutto il pregio e ne hanno una sollecita e \ngiudiziosa cura». \n«Che anzi parecchi di loro vanno riducendo a bosco dei \nterreni già coltivati, ed il sig. priore Albizzi nella vasta \nsua fattoria di Montefalcone ha dato il bell’esempio di \nridurre a palina e a pineta un podere ch’era una di quelle \ngrillaje dove muor di fame e s’indebita disperatamente il \ncontadino». \nMa qui non si arrestano gli elogi dei compilatori a favore \ndel Cav. Albizzi a il quale a una famiglia colonica di un \npodere di poggio, che stentatamente suppliva a \nsostentarla, si è obbligato di dare, invece della metà, tre \nquarte parti della raccolta con l’intiero prodotto delle \npoche viti. E siccome queste non bastano a \nsomministrargli il vino bisognevole, gliene passa qualche \naltro poco di soprappiù, in guisa che il buon contadino, \navendo di che vivere senza far debito, benedice \nl’amorevolezza del suo generoso padrone, e cerca con la \nsua famiglia ogni via possibile di far fruttare quanto mai \n\npossa quelle zolle». \nLa parrocchia de’SS. Quirico e Giulitta a Monte Falcone \nnel 1833 contava 98 abitanti.",
    "original_title": "MONTE FALCONE, MONTEFALCONE",
    "page": 269,
    "slug": "monte-falcone-montefalcone",
    "byte_offset": 1686817
  },
  {
    "context": "nella Montagnuola di Siena.",
    "title": "MONTE FALCONE",
    "body": "– Porta \nquesto vocabolo una prominenza della Montagnuola \npresso Rosia, di cui si fà menzione nei libri dei beni rurali \ndel Comune di Siena, e in una deliberazione del 1250 \nrelativa alla vendita del legname di Monte Falcone. – La \ngiurisdizione feudale però di Monte Falcone di Rosia fu \ncompartita al Vesc. Ildebrando di Volterra da Arrigo VI \nmediante un privilegio del 1186.",
    "original_title": "MONTE FALCONE",
    "page": 269,
    "slug": "monte-falcone",
    "byte_offset": 1686817
  },
  {
    "context": "",
    "title": "MONTE DI FALTERONA",
    "body": "– Vedere FALTERONA e STIA, Comunità.",
    "original_title": "MONTE DI FALTERONA",
    "page": 271,
    "slug": "monte-di-falterona",
    "byte_offset": 1697960
  },
  {
    "context": "(Mons Fani) in Val d’Evola.",
    "title": "MONTE FANI, o MONTEFANO",
    "body": "– Portava cotesto vocabolo una delle montuosità \ndel Castagno, dove era una chiesa plebana, S. Gio. \nBattista a Montefani, la quale fra il secolo XIII e e XIV fu \ntraslocata in quella di una sua filiale, S. Frediano a \nMontignoso, nella Comunità e 4 miglia toscane circa a \nostro di Montajone, attualmente nella Giurisdizione di \nSanminiato, Diocesi di Volterra, Compartimento di \nFirenze. \nEsser doveva sulla vetta del monte che fa parte di quello \ndel Castagno, fra le scaturigini del torrente Casciani \ntributario dell'Elsa, quelle del Capriggine che si vuota \nnell'Era, e le sorgenti dell'Evola, la qual fiumana si dirige \nverso settentrione poco lungi dalla strada provinciale \nvolterrana. \nAppella alla pieve di Monte Fani l’investitura di una \nparrocchia succursale (S. Mariano), ora oratorio che da il \nnome a un podere, 400 passi a maestrale dell’osteria del \nCastagno. – È un atto pubblico scritto nel dì 13 luglio \nanno 1272, col quale l'abate Camaldolense della Badia di \nS. Maria di Adelmo (ora l’Elmo) costituì in rettore della \nchiesa di S. Mariano un canonico della pieve di S. \nGiovanni di Monte Fani. L'istrumento fu rogato da un \nnotaro di Montignoso in Castro Montefani, scilicet in \nplebe S. Johannis dicti loci; alla presenza fra gli altri di \nAlberto rettore della chiesa di S. Andrea della Pietra (ora \nla Pietrina), compresa nello stesso piviere. – (ANNAL. \nCAMALD. T. V.) – Vedere MONTIGNOSO in Val \nd’Evola.",
    "original_title": "MONTE FANI, o MONTEFANO",
    "page": 271,
    "slug": "monte-fani-o-montefano",
    "byte_offset": 1698026
  },
  {
    "context": "nei monti di Fiesole.",
    "title": "MONTE FANO, o MONTE FANNO",
    "body": "– È una montuosità posta nei poggi che sono a grecale di \nFiesole, e dove fino dal secolo XI ebbero signoria i nobili \ndi Cercina. – Vedere CERCINA, e FIGLINE nel Val \nd’Arno superiore.",
    "original_title": "MONTE FANO, o MONTE FANNO",
    "page": 271,
    "slug": "monte-fano-o-monte-fanno",
    "byte_offset": 1699542
  },
  {
    "context": "(Mons Fatuclus) nel Val d’Arno casentinese.",
    "title": "MONTE FATUCCHIO",
    "body": "– Castelletto con chiesa plebana (SS. Pietro e \nPaolo) nella Comunità e quasi 4 miglia toscane a \nsettentrione del Chiusi casentinese, Giurisdizione di \nPoppi, Diocesi e Compartimento di Arezzo. \n\n\n\nÈ situato in poggio sotto le sorgenti di un ramo del \nCorsalone, che scende da Monte Silvestri, e che porta il \ndistintivo di Monte Fatucchio sul fianco occidentale di \ndue contrafforti dell’Appennino fra l’Alvernia e \nCamadoli, appellati il Bastione e monte Calvano. \nUna delle più antiche rimembranze del Castello di Monte \nFatucchio incontrasi all’anno 1008 nell’atto di fondazione \ndella badia a Prataglia, quando Elemberto vescovo di \nArezzo assegnò al mon. medesimo fra gli altri beni un \nmanso, o piccolo podere, posto nella corte di Monte \nFatucchio ed una vigna fatta piantare di nuovo da quel \nprelato nei contorni di Partina, con obbligo all’abate di \ncontinuare la stessa piantagione. Il qual documento per \navventura importa a far conoscere fino a quale elevatezza \ngiungere poteva la fruttificazione delle viti nel principio \ndel secolo XI, là dove dopo il diboscamento della cima \ndell’Appennino, massimamenite nello stato \nmeteorologico attuale, sarebbe imp ossibile ottenere dalle \nviti alcun frutto in perfetta maturazione. \nNel 1147, di settembre, il Vescovo di Arezzo Girolamo \nrinunziò con titolo di permuta a Ramberto abate del \nmonastero di Prataglia il viscontado, e guardia del \ncastello di Monte Fatucchio con il suo distretto, ricevendo \ninvece dall’abate predetto il castello e corte di Marciano, \nche egli teneva in pegno per lire 60 da Bujano vescovo \naretino suo antecessore. – (ANNAL. CAMALD. T. III.) \nPosteriormente troviamo a signoreggiare in Monte \nFatucchio i conti Ubertini, siccome rilevasi dalli statuti di \nquella comunità compilati sotto la Rep. Fior. nel 1394, \nrinnovati nel 23 gennajo del 1465 insieme con quelli di \nCorezzo e del Castellare. Avvertasi che in una di quelle \nrubriche si promettono premii a chi pigliasse o uccidesse \nLupi ed Orsi piccoli o grandi dentro il distretto de’comuni \ne castelli preaccennati. \nLa chiesa di Monte Fatucchio sino dal 1155 dipendeva e \nfaceva parte del piviere di S. Ippolito di Bibbiena, a forma \ndella bolla spedita dal Pontefice Adriano IV a quel \npievano. – Vedere BIBBIENA. – Ma pochi anni dopo la \ncura medesima fu innalzata all’onore di pieve, e come tale \nè registrata nel catalogo delle chiese della diocesi aretina \ndell’anno 1275. – (LAMI Mon. Eccl. Flor. pag. 1587 e \nsegg.) \nIn quello compilato sulla fine del secolo XIV la pieve di \nS. Pietro a Monte Fatucchio aveva sotto di se le seguenti \nchiese; 1. S. Matteo di Fior Dama , ossia di Dama (riunita \nalla seguente) 2. S. Lorenzo a Casalecchio; 3. S. \nBartolommeo di Catarsena (forse di Calleta); 4. S. Maria \ne S. Silvestro a Giampereta (cura esistente); 5. S. Maria di \nVespro (ignota); 6. Ospedale del Corsalone (distrutto). \nAttualmente sono suffraganee della stessa pieve \nalternativamente con quella di S. Martino a Gello le \nseguenti cinque parrocchiali; 1. S. Egidio a Frassineta; 2. \nS. Maria di Giona; 3. S. Bartolommeo di Calleta; 4. S. \nJacopo a Terrossola; 5. S. Biagio alla Pretella. \nIl comunello di Monte Fatucchio era unito a quello di \nDama allorquando essi vennero incorporati con altri 13 \ncomunali alla Comunità di Chiusi casentinese in ordine al \nregolamento speciale del 26 agosto 1776. – Vedere \nCHIUSI CASENTINESE. \nLa parrocchia de’SS. Pietro e Paolo a Monte Fatucchio \nnel 1551 contava 528 abitanti, nel 1745 era ridotta a 231, \ne nel 1833 a soli a 212 abitanti. \n\n \n ",
    "original_title": "MONTE FATUCCHIO",
    "page": 271,
    "slug": "monte-fatucchio",
    "byte_offset": 1699790
  },
  {
    "context": "",
    "title": "MONTE FATUCCHIO (BIFORCO DI)",
    "body": "– Vedere BIFORCO del Casentino.",
    "original_title": "MONTE FATUCCHIO (BIFORCO DI)",
    "page": 272,
    "slug": "monte-fatucchio-biforco-di",
    "byte_offset": 1703447
  },
  {
    "context": "(Mons  Fegatensis) in Val di Lima.",
    "title": "MONTE FEGATESE, MONTE FEGATESI",
    "body": "– È una montuosità dalla \nquale prese il vocabolo una rocca, e una chiesa \nparrocchiale (S. Frediano) nel piviere di Controne, \nComunità Giurisdizione e circa miglia toscane 3 e 1/2 a \nsettentrione del Bagno, Diocesi e Ducato di Lucca. \nForma questo monte uno sprone meridionale di quello di \nRondinajo lungo la ripa sinistra del torrente Fegana e \ndella strada regia che rimonta l’alto giogo di \nquell’Appennino per riunirsi alla Pieve a Pelago a quella \ngranducale che mena da Pistoja per Boscolungo a \nModena. \nIl nome di Monte Fegatese derivò probabilmente dal \ncolore di fegato delle masse argillose diasprine che lo \nricuoprono, come dal color di ferro, dalla tinta verde, \nrossa o nera ecc. altre montuosità presero il vocabolo di \nMonte Ferrato , Monte Rosso , Monte Verdi , Monte Nero , \necc. \nLa memoria più remota che io conosca del paese di Monte \nFegatesi mi sembra quella riportata in un documento \ndell’Arch. Arc. Lucch. del anno 991, col quale Gherardo \nvescovo di Lucca cede a favore di due fratelli, Ranieri e \nFraolmo, figli del visconte Fraolmo de’signori di Corvaja, \nla terza parte dei beni spettanti alla chiesa battesimale di \nControne con i tributi dovuti dagli abitanti delle ville \ncomprese in quel pievanato; fra le quali sono rammentate \nle villate di Monte Fegatesi, di Lugnano, Bugnano , \nGranajolo, Biscolle, Fornello, Chifenti, Luliano Corsena , \necc. – Vedere LUGNANO e BUGNANO. \nUn secolo dopo in Monte Fegatosi possedevano beni i \nnobili da Corsena, fra i quali un Ildebrando di Pagano che \naveva ceduto e poi ritotto ai monaci della badia di \nPozzevoli degli effetti situati in Corsena, a Granajolo, a \nLuliano, in Monte Fegatesi, e altrove; per cui l’abate di \nquel monastero ricorse ed ottenne dalla gran contessa \nMatilde una sentenza in data del 10 luglio 1105 che a quel \nmonastero li rivendicava. – Vedere MOLAZZANA. \nPer altro la rocca di Monte Fegatesi fu sempre custodita a \nnome del Comune di Lucca, il quale nel 1244 chiese ed \nottenne dall’Imperatore Federigo II un diploma, che \nconfermò quegli Anziani il possesso e la giurisdizione di \nMonte Fegatesi e di Luliano. Infatti in una lettera del 10 \nfebbrajo 1412 diretta a Paolo Guinigi signor di Lucca si \navvisa il vecchio comandante del contrassegno dato al \nnuovo castellano per ricevere dal primo la consegna della \nrocca di Monte Fegatesi, sue munizioni, guarnigione e \ndipendenze. – (BALUZII, Miscell. T. IV.) \nDurante però la guerra mossa dai Fiorentini al Guinigi e ai \nLucchesi il castello di Monte Fegatosi cadde in potere dei \nprimi, dai quali venne restituito al governo di Lucca alla \npace del 14 maggio 1441, dopo di che Monte Fegatesi \nrimase costantemente incorporato alla vicarìa di Bagno \ndello Stato lucchese. \nLa parrocchia di S. Frediano a Monte Fegalesi nel 1831 \ncontava 580 abitanti. \n \n\n\n\n ",
    "original_title": "MONTE FEGATESE, MONTE FEGATESI",
    "page": 272,
    "slug": "monte-fegatese-monte-fegatesi",
    "byte_offset": 1703518
  },
  {
    "context": "nel Chianti.",
    "title": "MONTE FENALI, o FIENALI",
    "body": "– Vedere BENICHI (MONTE), CHIANTI e MONTE LUCO DELLA BERARDENGA.",
    "original_title": "MONTE FENALI, o FIENALI",
    "page": 273,
    "slug": "monte-fenali-o-fienali",
    "byte_offset": 1706430
  },
  {
    "context": "nel Mugello.",
    "title": "MONTE FENARIO o FRENARIO (COLLE DI)",
    "body": "– Cotesto colle che diede il vocabolo a un’antica \npieve, S. Maria de Colle Montis Fenarii, ho dubitato che \ncorrispondesse al poggio su cui risiede la prioria di S. \nMaria a Frena; ma siccome questa non è stata mai \nbattesimale, propendo invece a preferire la collina, sulla \nquale trovasi l’antichissima pieve di S. Maria a Fagna. – \nMosse in me tali dubbiezze un istrumento del luglio 1086 \ncitato all’Articolo GHEZZANO, col quale il superiore di \nCamaldoli, stando presso la chiesa di S. Pietro a Luco, \nalla presenza del pievano di S. Giovanni Maggiore, del \nrettore di S. Stefano a Grezzano, o Ghezzano, di Pietro \nabate della badia di Moscheto, del rettore di S. Maria a \nRiofredo e di molti altri, concedè ad Alberto pievano di S. \nMaria del Colle di Monte Fenario la metà di una corte \nposta in luogo detto Latera con tutto quello che Guinildo \nfiglio di Barruccio ed i suoi consorti tenevano ad enfiteusi \ndall’Eremo di Camaldoli. – Vedere FRENA",
    "original_title": "MONTE FENARIO o FRENARIO (COLLE DI)",
    "page": 273,
    "slug": "monte-fenario-o-frenario-colle-di",
    "byte_offset": 1706542
  },
  {
    "context": "nella Valle dell’Ombrone pistojese.",
    "title": "MONTE FERRATO, o MONTEFERRATO",
    "body": "– È un monte, quasi isolato e di \ntinta cupo ferrigna, donde ebbe nome; la di cui cima si \nalza 704 braccia sopra il livello del mare Mediterraneo. – \nTrovasi 3 miglia toscane a settentrione maestrale di Prato, \ne miglia toscane due a levante-grecale di Monte Murlo, \nfra le quali due comunità Monte Ferrato è ripartito. \nPer quanto esso tondeggi nella sommità la base è di una \nforma bislunga da settentrione a ostro, ed occupa circa tre \nmiglia toscane quadrate di suolo. Gli fa spalliera a \nsettentrione il monte Giavello da cui partono due \ncontrafforti, che uno a levante del Monte Ferrato, \nappellato il monte di Cerreto, si estende verso il poggio \ndella Costa fino alla ripa destra del Bisenzio; e l’altro che \nscende verso libeccio del poggio di Albiano e del Barone \nlungo la ripa sinistra dell’Agna termina nella collina di \nMonte Murlo. \nLa base meridionale del Monte Ferrato dilungandosi per \ndue miglia da grecale a ponente, è bagnata dal torrente \nBardena, il quale scorre dalla parte di settentrione e ne \ncosteggia le sue pendici orientali e meridionali, mentre \ndal lato occidentale scende dal monte Giavello il fosso \nBagnolo . \nLa piccola pianura interposta fra gli accennati due corsi \nd’acqua e le falde del Monte Ferrato è cospersa dal \ngabbro rosso o da una varietà di schisto galestrino \nmodificato in diaspro ordinario. Tale si è la roccia sulla \nvia da Prato a Figline, la quale dividesi nuturalmente in \npiccoli mostacciuoli di figura romboidale, di tinta color di \nmattone, e d'impasto più o meno fino e compatto. Coteste \npietre diasprine, che costituiscono la cornice del Monte \nFerrato, precedono immediatamente quelle di serpentina \ndiallagica e di granitone, due qualità di rocce massicce, le \nquali trovandosi nude di terra vegetativa, e spogliate quasi \ntotalmente di piante, sogliono dare al monte un aspetto \nnerastro tendente al verde-bottiglia, specchiettato da \n\nfrequenti cristalli di diallagio color di bronzo. \nQuesto monte offre dal lato di grecale un declive meno \nripido che altrove; ed è questa la parte più conosciuta e più \ndai naturalisti e dagli artisti frequentata. Essendoche costà \nfurono aperte e si trovano in attività le cave della \nserpentina le più estese, le più belle e più di ogni altra \nscreziale da macchie rotonde verdognole, o turchine. È \nquella pietra di tinta verde cupa tendente al nero, \nvolgarmente conosciuta sotto nome di Marmo nero , o \nVerde di Prato. \nSuole cotesta roccia non di rado far passaggio ad un \ngabbro di impasto verde cenerognolo tendente al \npiombino, e sparso di strie rettangolari consistenti in \nfeldspato bianco compatto, talché essa potrebbe all’spetto \nrassomigliarsi quasi ad un serpentino antico. \nDalla parte che guarda dirimpetto a scirocco le masse \nserpentinose sono rimpiazzate da una roccia composta di \ndiallagioco color verdognolo, o grigio perlato unitamente \nal feldspato verde-porro, o giada, la quale rompendola è \nscintillante d’acciarino, e presenta una frattura scabra. \nÈ questa il granito di Prato del Targioni, l’eufotide di \nHauy, il granitone del Brocchi, fra noi comunemente \nappellata pietra da macine di Figline da un borgo vicino, \ndove più che altrove una simile pietra abbonda, ed è in \nsito più facilmente accessibile, talchè ivi da molti secoli si \nscava. Quindi è che il granitone di Figline serve di tipo \nalla specie, perchè vi fu prima che altrove conosciuto e i \nmeglio di tutti gli altri studiato. \nDi cotesto granitone pertanto si trovano in Toscana altre \nvarietà, sebbene non in grandi masse come a Monte \nFerrato; sull’Appennino, per esempio, delle Filigare in un \npoggio denominato la Maltesca, 5 in 6 miglia toscane a \nsettentrione grecale di Firenzuola; nei conntorni \ndell’Impruneta 6 in 7 miglia toscane a ostro di Firenze; a \nMonte Vaso presso Riparbella nella maremma pisana; a \nBellaria presso Pari in Val di Merse nel contado sanese, a \nSasso Forte nella maremma grossetana, e altrove. \nIl Prof. P. Savi nelle sue Memorie sulle Rocce ofiolitiche \ndella Toscana classò il Monte Ferrato nel gruppo dei colli \nofiolitici del continente toscano, i quali incontransi \niniterrottamente a grandi distanze fra la catena metallifera \nche percorre lungo il littorale toscano e la faccia \nmeridionale dell’Appennino; a partire cioè dalla Valle di \nVara , Zeri, l'Aulla ed il Fivizzanese, dove tali rocce si \naffacciano in Val di Magra, e di là ricomparendo a Piazza \ne Camporgiano nella Valle superiore del Serchio, quindi a \nMonte Ferrato fra Prato e Pistoja, all'Impruneta fra \nFirenze e San Casciano, a Monte Carelli e all’Erbaja nel \nMugello, a Montauto e nei Monti Rognosi in Val Tiberina. \nIl granitone, o l’eufotide di Monte Ferrato , presentando \nuna durezza quasi uniforme in tutta la sua massa, fa sì che \nvenne da lunga mano impiegato in varie contrade della \nToscana ed anche in alcuni paesi all’estero, specialmente \nper servire ad uso di macini da grano. \nCome si è messo a profitto il granitone, così si è da molto \ntempo cavato un buon partito dal serpentino, o marmo \nnero di Prato (ofiolite); essendoché esso è facile a \nlavorarsi, a ricevere un mediocre lustro e pulimento e a \nridursi in delicati oggetti di ornato. Dondechè cotesta \npietra prestò agli architetti del medio evo, a concorrenza \ndel candido marmo di Carrara e di Campiglia, uno dei più \nfrequenti materiali per rivestire le mura esteriori delle \n\n\n\nchiese, che s’innalzarono fra il 1200 e il 1500, non solo in \nFirenze, Lucca, Pisa, Pistoja, Prato, ecc., ma ancora nelle \nterre e castella, e perfino in mezzo alle aperte campagne. \nCosì di questo marmo nero, o serpentino di Prato, sono \nformati moltissimi sepolcri e lapide mortuarie di quella \netà. – Che se nei secoli più vicini al nostro l'uso di simile \nmarmo è assai meno frequente, residuandosi quasi a pochi \nlavori di scultura e di ornato, ciò avviene perché questa \nqualità di roccia masiccia e cristallina è molto meno \nresistente alle intemperie dell'atmosfera di quello che lo \nsiano i marmi bianchi, massimamente il Verde e Nero di \nPrato, quando stanno esposti all’aria aperta. \nUn altro ramo d’industria, benché di esito e profitto \nminore, viene fornito dalla sterilità vegetale del Monte \nFerrato nei lavori di terra cotta che procacci agli abitanti \ndel paese di Figline, i quali fabbricano tambelloni o \nbandoni di pietramorta da servire ai piani dei cammini, \nalle volte dei forni e varie altre grossolane terraglie. \nCoteste terre pertanto si ottengono mediante il \ndisfacimento naturale delle masse serpentinose del Monte \nFerrato, solite a stritolarsi e a ridursi col tempo in terra \nargillosa-silicea di colore rosso mattone, capace da ridursi \nin grosse lastre e di sostenere alla fornace un’alta \ntemperatura. – Vedere FIGLINE DI PRATO. \nNel fianco occidentale del poggio della Costa, circa 400 \npassi a maestrale della chiesa di Cerreto, e mezzo miglio a \nlevante-grecale della base del Monte Ferrato riaffacciasi \nil gabbro rosso che va ad immedesimarsi e perdersi nel \ncontiguo macigno in guisa da far credere come l’azione \nplutoniana, che in mezzo ai terreni di deposito ha prodotto \nla gran massa ofiolitica del Monte Ferrato, possa avere \neziandio influito, e recato un'alterazione negli strati, nella \nqualità, nella struttura e tinta delle rocce di deposito o \nnettuniane, che dal lato di levante l’avvicinano, e tostochè \nesse veggonsi modificate in una specie di gabbro rosso . – \nPer la qual cosa all’Articolo APPENNINO, Vol. I pag. \n97, discorrendo io delle masse di gabbro e di serpentina \nche affacciansi lungo la catena dell’Appennino toscano, \naccennai queste del Monte Ferrato e di Cerreto in Val di \nBisenzio, tanto più che da una memoria mineralogica \nsopra alcuni luoghi adiacenti alla pianura di Prato del fu \nconte Girolamo Birdi apparirebbe, che i monti situati al di \ndietro di Monte Ferrato, fra i quali cita quelli di Giavello e \ndi Cerreto, fossero, com'egli disse tutti di natura calcarea, \ne non vi è (sono le sue parole) più vestigio di gabbro e \nserpentino, ne s’incontra più il granitone a levante al di \nlà del Bardena. – (ANNAL. DELL’I. MUSEO DI \nFIRENZE T. II.) – Vedere MONTE MURLO, e PRATO \nComunità.",
    "original_title": "MONTE FERRATO, o MONTEFERRATO",
    "page": 273,
    "slug": "monte-ferrato-o-monteferrato",
    "byte_offset": 1707571
  },
  {
    "context": "",
    "title": "MONTE FICALLE, o FICALLI",
    "body": "– Vedere MONTE FIORALLE in Val di Greve.",
    "original_title": "MONTE FICALLE, o FICALLI",
    "page": 274,
    "slug": "monte-ficalle-o-ficalli",
    "byte_offset": 1715908
  },
  {
    "context": "nella Val di Sieve.",
    "title": "MONTE FIESOLE, o MONTEFIESOLE",
    "body": "– Io non dirò, se il nome di questo monte derivasse \ndalla città di Fiesole, cui dovè un tempo appartenere per \ntrovarsi appena 7 miglia toscane lontano al suo levante e \nnello stesso gruppo dei poggi che separano il Val d’Arno \nfiorentino dalla Val di Sieve; ma dirò solo che il territorio \ndi Monte Fiesole fu da lunga età staccato dal fiesolano \n\ncontado insieme con quello de’poggi che l’avvicinano; \navvegnaché Fonte Fiesole da tempo immemorabile spetta \nalla giurisdizione politica ed ecclesiastica di Firenze. \nAll’Articolo FIESOLE (MONTE) fu descritta la sua \ncorografica situazione, fu parlato del piviere che ne porta \nil nome, e furono accennate le più antiche memorie \nsuperstiti, niuna delle quali però mi riescì di trovare da \npoterla dire anteriore al secolo XII. A quelle ivi \nannunziate potrei aggiungerne una relativa al figliuolo di \nun famoso medico fiorentino; voglio dire a Gentile del fu \nmaestro Tommaso del Garbo abitante nella parrocchia di \nS. Apollinare a Firenze, il quale nel 9 marzo 1393 \nacquistò in compra da Lorenzo di Gio. Lottini del popolo \ndi S. Simone una torre alta con casa e podere, e più 12 \npezzi di terra, con altra casa, mu lino, pescaja e gora, il \ntutto situato nel popolo di S. Lucia alla Pieve Vecchia. \nNella stessa occasione comprò due altri poderi con sette \npezzi di terra posti sul poggio di Montefiesole nel popolo \ndella pieve di S. Lorenzo a Montefiesole, e nel poggetto di \nVico parrocchia di S. Niccolo a Vico. – Nel contratto \nmedesimo fu inclusa la compra fatta da Gentile del fu \nmaestro Tommaso del Garbo di altri nove pezzi di terra \nposti nel popolo di S. Stefano a Pitella, e di due poderi nel \npopolo di S. Pietro a Corticella, i quali ultimi effetti \nnell’aprile del 1377 erano stati venduti al suddetto \nLorenzo Lottini dagli ufiziali del Com. di Firenze per il \nprezzo di 1400 fiorini d’oro. – (ARCH. DIPL. FIOR. \nCarte dell’Arch. gen.) \nLo stesso Gentile del fu maestro Tommaso del Garbo nel \n6 agosto 1413 otteneva in affitto dalla Comunità di \nFucecchio i pascoli della Cerbaja di Orentano, quelli del \nGalleno e di Staffoli per l'annuo censo di 100 fiorini \nd’oro. – (ivi. Carte della Comunità di Fucecchio) – \nVedere FIESOLE (MOMTE).",
    "original_title": "MONTE FIESOLE, o MONTEFIESOLE",
    "page": 274,
    "slug": "monte-fiesole-o-montefiesole",
    "byte_offset": 1715983
  },
  {
    "context": "in Val di Greve.",
    "title": "MONTE FILIPPI o MONTE FILIPPO",
    "body": "– \nPortò questo nomignolo un Castello sopra un colle \nomonimo nel piviere di Montefioralle, Comunità e \nGiurisdizione di Greve, Diocesi di Fiesole e \nCompartimento di Firenze. \nViene fatta commemorazione del Castello di Monte \nFilippi in Val di Greve da diverse membrane appartenute \nalla badia di Passignano, la più antica delle quali, del \nmaggio 986, rogata in Castiglione, dal notaro Azzo di \nPietro, tratta dell’offerta al monastero di Passignano di \nterreni ed altri beni situati nei pivieri di S. Pietro a Sillano \ne S. Cresci, fra i quali alcuni in Monte Filippi. – Con altro \nistrumento del maggio 1011 i fratelli Grimaldo e Rodolfo \nfigli del fu Pietro venderono degli effetti in Monte Filippi \nnel piviere di S. Cresci, e nel maggio del 1048 lo stesso \nRodolfo del fu Pietro donò alla badia di Passignano altri \nbeni situati nel Monte Filippi medesimo. – (ARCH. DIPL. \nFIOR.) \nIl cassero, o girone del Monte Filippi con l’annessa torre \nfu devastato e arso dai Ghibellini dopo la vittoria di \nMontaperto; per cui lo stesso luogo fu inscritto nel libro \ndei danni tra il 1260 e il 1266 apportati ai Guelfi del \nComune di Firenze, a seconda di una provvisione della \nSignoria del novembre 1275. – (P. ILDEFONSO, Delizie \ndegli Eruditi Toscani T. VII). \n \n\n\n\n ",
    "original_title": "MONTE FILIPPI o MONTE FILIPPO",
    "page": 274,
    "slug": "monte-filippi-o-monte-filippo",
    "byte_offset": 1718289
  },
  {
    "context": "nel Promontorio Argentaro.",
    "title": "MONTE FILIPPO, e FORTE DI MONTE FILIPPO",
    "body": "– Vedere PORT’ERCOLE.",
    "original_title": "MONTE FILIPPO, e FORTE DI MONTE FILIPPO",
    "page": 275,
    "slug": "monte-filippo-e-forte-di-monte-filippo",
    "byte_offset": 1719623
  },
  {
    "context": "già MONTE FICALLI in Val di Greve.",
    "title": "MONTE FIORALLI",
    "body": "– Casale dove fu un castello con antica pieve (S. \nCresci di Monte Ficalli, ed ora a Monte Fioralle) sopra un \npoggetto di questo nome, dal quale prese il vocabolo \nun’altra chiesa parrocchiale (S. Stefano) nella Comunità \nGiurisdizione e circa mezzo miglio a ponente del \nMercatale di Monte Fioralle (il borgo di Greve), nella \nDiocesi di Fiesole, Compartimento di Firenze. \nSiede alla sinistra della fiumana di Greve sulla strada che \ndal borgo mena per Passignano in Val di Pesa. – \nComecché la pieve di S. Cresci a Montefioralle sia \nrammentata sotto varii nomignoli, ora di S. Cresci a \nSillano, talvolta di S. Cresci a Novole, tal’altra fiata di S. \nCresci a Terano, il più spesso però nei secoli XII, XIII, \nXIV e XV venne designata sotto l'indicazione di Monte \nFicalli, nome derivato probabilmente dalla quantità delle \npiante di fico che vi allignavano, sebbene più tardi \nvenisse, non so come, cangiato in quello che attualmente \nporta di Monte Fioralle. \nFra le membrane della badia di Passignano è rammentato \nil castello di Monte Ficalli in un rogito scritto li 6 febbrajo \ndel 1085. Fu poi rogato nel castello predetto un altro \nistrumento sotto dì 30 maggio 1146. \nSpettava il Castello di Monte Ficalli alle nobili famiglie \nda Ricasoli, ai Benci da Figline e ai Gherardini da \nFirenze, l’ultima delle quali fu patrona della pieve e di \naltre chiese sue suffraganee, finché un Gherardini nel \n1370 rinunziò i suoi diritti sulla pieve e sulla chiesa di S. \nStefano di Monte Fioralli al popolo di Greve, da cui nel \nsecolo XV lo stesso diritto fu ceduto alle famiglie del \nCaccia e Venturi. \nForse apparteneva alla prosapia Benci di Figline quel \nBernardino del fu Benno che nel 15 novembre 1119 \nunitamente alla sua moglie Berta del fu Rolando, col \nconsenso dei loro figli, rinunziarono alla badia \nPassignanese i loro diritti e giurisdizioni sulla corte e \ncastello di Monte Ficalli nel piviere di S. Cresci a Terano, \nmentre con istrumento del 4 marzo 1122 un altro Benno di \nGerardo con Gisla di Guinildo di lui consorte ed \nErmengarda del fu Rolando sua madre venderono la loro \ncorte e castello di Monte Ficalli con le sue pertinenze a \nBuono del fu Signore che comprò in nome del proposto \ndella chiesa di S. Bartolommeo a Scampato presso \nFigline. – (ARCH. DIPL. FIOR. Carte della badia di \nPassignano). \nLa struttura della pieve di S. Cresci a Monte Fioralle è \nantichissima. Essa ha davanti all’ingresso un vecchio \nportico di pietra quadra a guisa delle basiliche. A piè del \npoggio verso il borgo di Greve, dove passa la strada \nprovinciale del Chianti, fu eretto nei bassi tempi un \nospedaletto per i pellegrini e poveri viandanti a cura dei \ncapitani della compagnia di S. Maria del Bigallo di \nFirenze. – La pieve di S. Cresci fino dal secolo XIII era \nmatrice delle seguenti chiese; 1. S. Stefano a Monte \nFicalli (prioria esistente); 2. S. Donato a Citille, già \ncanonica (esistente); 3. S. Martino a Uzzano, idem; 4. S. \nMartino a Cecione, cura (già monastero di donne); 5. S. \n\nCroce a Greve, prioria ; 6. S. Pietro al Pino (rinuita alla \nparrocchia di S. Stefano a Monte Ficalli); 7. Ospedale di \nS. Margherita di Preiagna (forse l'ospedale di Greve) \nsoppresso. – Vedere GREVE. \nLa pieve di S. Cresci a Monte Fioralle nel 1833 contava \n316 abitanti. \nLa parrocchia di S. Stefano a Monte Fioralle unita a quella \ndel Pino nel suddetto anno noverava 318 abitanti.",
    "original_title": "MONTE FIORALLI",
    "page": 275,
    "slug": "monte-fioralli",
    "byte_offset": 1719722
  },
  {
    "context": "(Mons Floris) in Val di Magra.",
    "title": "MONTE FIORE, o MONTE FIORI",
    "body": "– Fortilizio diroccato nella parrocchia di S. \nPietrova Ornano, Comunità e circa miglia toscane 2 a \nsettentrione-grecale di Casola, Giurisdizione di Fivizzano, \nDiocesi di Pontremoli, già di Luni-Sarzana, \nCompartimento di Pisa. \nSi trova nella ripa destra della fiumana Aulella, sopra un \nrisalto di sprone che si avanza da grecale verso libeccio \ndall'Appennino, appellato l’Alpe di Mommio. \nA cotesto fortilizio di Monte Fiori della Lunigiana riferire \nvolle un diploma dell’Imperatore Federigo I, dato in \nSauminiato li 29 luglio 1185, col quale furon concessi a \nPietro vescovo di Luni, fra gli altri feudi e castelli, quelli \ndi Regnano e di Monte Fiori con le loro pertinenze, situa \nli dentro il territorio di Casola. – Poco dopo i vescovi \nLunensi cederono questi ed altri paesi ai marchesi \nMalaspina, siccome apparisce da un lodo stipulato nel \n1202 in Terrarossa altre volte in quest’opera citato. – \nVedere CASOLA Comunità, e REGNANO in Val di \nMagra.",
    "original_title": "MONTE FIORE, o MONTE FIORI",
    "page": 275,
    "slug": "monte-fiore-o-monte-fiori",
    "byte_offset": 1723211
  },
  {
    "context": "nella Valle dell’Ombrone pistojese.",
    "title": "MONTE FIORE, o MONTEFIORE",
    "body": "– Castello distrutto formato di \nmolte torri nella Comunità e Giurisdizione di Carmignano, \nDiocesi di Pistoja, Compartimento di Firenze. \nNel 1228 fu preso e smantellato dall’oste de’Fiorentini in \nuna delle guerre contro Pistoja. «E ciò fu, dice il \nMalespini, perché i Pistolesi trattavano male quegli di \nMontemurlo, sicché la detta oste guastò intorno alla città \ninfino alle borgora, disfece le torri di Montefiore ch’erano \nmolto forti, e ‘l castello di Carmignano s’arrendè al \nComune di Firenze». – (RICORDANO MALESPINI, \nIstor. fior. Cap. 116. – G. VILLANI, Cronica Lib. VI. \ncap. 5.)",
    "original_title": "MONTE FIORE, o MONTEFIORE",
    "page": 275,
    "slug": "monte-fiore-o-montefiore",
    "byte_offset": 1724256
  },
  {
    "context": "in Val di Pesa.",
    "title": "MONTE FIRIDOLFI",
    "body": "– Villa signorile \nfondata sopra i resti del castello omonimo con chiesa \nparrocchiale (S. Cristina a Monte Firidolfi) cui fu annessa \naltra chiesa parrocchiale, nel piviere di S. Stefano a \nCampoli, Comunità Giuriisdizione e quasi 4 miglia \ntoscane a scirocco di San Casciano, Diocesi e \nCompartimento di Firenze. \nSi veggono ancora i ruderi del Castl di Monte Firidolfi \nsopra una deliziosa collina posta a cavaliere della strada \nR. romana di rimpetto al ponte della Pesa. \nDiede il nome a questo resedio baronale un Ridolfo \nde'Buondelmonti, di cui era consorte quel Sichelmo di \nGiovanni che, nel maggio dell'anno 1015, rinunziò a \nfavore della badia Passignanese nelle mani dell’abate \nWalperto il padronato della chiesa di S. Maria a Macerata \n\n\n\ne delle case e terre da esso possedute nel castello di \nPaterno, in Tizzana, in Cerreto, e a S. Cristina, nel piviere \ndi S. Stefano a Campoli. – Vedere MACERATA in Val di \nPesa. \nLa villa di Monte Firidolfi dopo tanti secoli non ha \ncambiato padroni, poiché essa tuttora dipende dall’ultima \nfemmina di casa Buondelmonti vedova del marchese \nUbaldo Feroni, che ha ceduto al principe il giuspadronato \ndella suddetta chiesa parrocchiale, conservando gli effetti. \nLa parrocchia di S. Cristina a Monte Firidolfi nel 1833 \ncontava 269 abitanti.",
    "original_title": "MONTE FIRIDOLFI",
    "page": 275,
    "slug": "monte-firidolfi",
    "byte_offset": 1724947
  },
  {
    "context": "in Val di Sieve.",
    "title": "MONTE FLOSCOLI, e MONTE FLOSCULI",
    "body": "– Casale che ha chiesa parrocchiale (S. Maria) con \nl’annesso di S. Ippolito a Monte Floscoli nel piviere \nComunità Giurisdizione e due miglia toscane a grecale del \nBorgo S. Lorenzo, Diocesi e Compartimento di Firenze. \nRisiede alla base meridionale dell’Appennino di Casaglia \nsulla ripa destra del torrente Elsa in una pianura alquanto \nsollevata dal livello del Borgo S. Lorenzo. – Fino dal \nsecolo XIII è rammentata la villa e popolo di S. Maria a \nMonte Floscoli in una riformagione della Signoria di \nFirenze sotto dì 20 febbrajo 1290, già citata all’Articolo \nFLOSCULI (MONTE), quando la Rep. volle per 3000 \nfiorini acquistare in cambio dal vescovo e dal capitolo \nfiorentino due pezzi di terra posti nel distretto della villa \ndi Molezzano con tutti i diritti reali e personali che allora \nil capitolo fiorentino aveva in alcuni comunelli e villate \ndel Mugello, cioè, nel comune di Pulicciano, nelle ville di \nRonta, di Salco , di Ripa rotta, di Fibiano, di Poggio \nFortuli e del Com. di Grezzano, in quelle di Compiano e \nMalezzano, di Viviano, del Fiume Santerno di Villanuova, \ndei comuni di Pagliareccio e di Piazzano, nel distretto del \nBorgo S. Lorenzo nella parrocchia di S. Maria di Monte \nFloscoli ed in altri luoghi del Mugello. – (LAMI, Monum. \nEccl. Flor. pag. 1463). \nNel popolo di S. Maria a Monte Floscoli poco lungi dalla \nchiesa si vede la grandiosa villa de'Marchesi Niccolini, \ndenominata la Casa. \nLa parrocchia di Montefloscoli nel 1833 contava 140 \nabitanti.",
    "original_title": "MONTE FLOSCOLI, e MONTE FLOSCULI",
    "page": 276,
    "slug": "monte-floscoli-e-monte-flosculi",
    "byte_offset": 1726293
  },
  {
    "context": "",
    "title": "MONTE DI FO’",
    "body": "– Vedere FUTA e STALE.",
    "original_title": "MONTE DI FO’",
    "page": 276,
    "slug": "monte-di-fo",
    "byte_offset": 1727859
  },
  {
    "context": "sull’Alpe Apuana.",
    "title": "MONTE FOLGORITO",
    "body": "– È una \nmontuosità la quale si propaga dall’Alpe Apuana fra \nMont’Altissimo e la Tambura fino verso il Salto della \nCervia sul confine occidentale della comunità di \nSeravezza. – La sua cima trovasi braccia fior. 1568,2 pari \na 469,8 tese friacesi superiore al livello del mare. – \nVedere SERAVEZZA Comunità.",
    "original_title": "MONTE FOLGORITO",
    "page": 276,
    "slug": "monte-folgorito",
    "byte_offset": 1727905
  },
  {
    "context": "in Val di Chiana.",
    "title": "MONTE FOLLONICA o MONTE FOLLONICO",
    "body": "– Castello con antica pieve (S. Valentino) nella \nComunità e circa 4 miglia toscane a libeccio di Torrita, \nGiurisdizione e 8 miglia toscane a ostro-libeccio di \nAsinalunga, Diocesi di Pienza, già di Arezzo, nel cui \nCompartimento è compreso il suo territorio. \n\nSiede il castello sulla prominenza conica di un monte, che \ntrovasi quasi all’istesso livello di Montepulciano, e da cui \nMonte Follonica è 4 miglia toscane a maestrale, vale a \ndire 1076 braccia sopra il livello del mare. \nCotesto castello, sebbene attualmente sia ridotto a un \nluogo aperto, doveva essere circondato di un doppio giro \ndi mura, e difeso intorno da molte torri di pietra lavorata, \ndi cui restano alcuni avanzi. \nL'antica chiesa plebana di S. Valentino, posta fuori del \npaese, nei secoli anteriori al mille portava il vocabolo di S. \nValentino in Casale Ursina, o Ursino. \nFu questa una delle pievi sino dal principio del secolo VIII \ndai vescovi di Siena ai prelati di Arezzo contrastata; \nquindi è che essa vien rammentata nell’esame de'testimoni \nfatto in Siena nel 715 davanti al messo del rè Luitprando a \ncagione della controversia accennata. \nDel castello però di Monte Follonica e Follonico, non \ns’incontrano memorie anteriori al secolo XII. Trovasi \nbensì fino dal novembre 790 indicato il casale di \nferoniano presso Monte Follonica nelle membrane \nappartenute alla badia di S. Salvatore al Monte Amiata, la \nquale e costa in Feroniano e in Monte Pulciano possedeva \nbeni ed era patrona di una chiesa dedicata a S. Apollinare \nin Feroniano . Trattasi in quella carta di vendere per un \nsoldo d'oro, all’abate del mon. Amiatino una vigna posta \nnel castello Puliciano nel luogo denominato Sullupina e \nuna casa situata nel Casale Feroniano . \nIo non saprei decidere, se a questo o ad altro paese \nomonimo dovesse applicarsi quel Casale Fulonica , di che \nfu fatta menzione in una delle pergamene della stessa \nbadia Aimatina, scritta nel 18 settembre dell’anno 909. \nNon resta dubbio però che il Casale Feroniano , dove era \nnei secoli anteriori al mille l'oratorio di S. Apollinare della \nbadia Amiatina, fosse situato a Monte Follonica; poiché, \nse non lo dichiarano ne una sentenza data in Torrita li 7 \nnovembre 1037, ne un placito della contessa Beatrice nel \n19 aprile 1073 emanato nella villa di S. Genesio del \ncontado d'Arezzo, ne tampoco i diplomi imperiali concessi \nda Lodovico II e da Corrado II alla stessa badia, coi quali \nle si conferma la corte e la chiesa che essa aveva in \nFeroniano con le sue pertinenze, ci manifesta però che il \ncasale Feroniano fosse vicino, seppure non equivaleva a \nMonte Follonica, un'istrumento del 2 maggio 1324, rogato \nnella badia Amiatina in camera dell’abate D. Angelo, \nquando alla presenza e col consenso de’suoi correligiosi \negli costituì il monaco D. Andrea in cappellano e rettore \ndella chiesa di S. Apollinare di Monte Follonica , sia per \nl’amministrazione e governo spirituale della medesima, \ncome per la sua giurisdizione temporale. – (ARCH. DIPL. \nFIOR. Carte della Badia Amiatina). \nAnche nell’Arch. Dipl. di Siena nel libro Balzana al n.° 57 \nsi dichiara, che la chiesa di S. Apollinare a Monte \nFollonica apparteneva alla badia del Mont'Amiata. \nDissi che Monte Follonica era un forte castello quando \nserviva di frontiera a difesa del territorio della Rep. \nsenese. \nInfatti nel diario dell'archivio del Duomo di Siena, \nriportato dall’Ugurgieri in aggiunta alla Cronica del Dei, \nraccontandosi all’anno 1228 la guerra portata contro i \nSanesi dagli Orvietani e Perugini uniti agli abitanti di \nMontepulciano, si dice, che la stessa oste si accampò a \nMonte Follonica devastando quelle campagne. \n\n\n\nNel 1249 i Signori Nove di Siena avendo saputo che il \nCastello di Monte Follonica era in pericolo di cadere nelle \nmani dei Montepulcianesi deliberarono, che il podestà \nUbertino di Lando si portasse dal rè Federigo II per \ntrattare dei negozi della loro città e particolarmente di \nMonte Follonica, di Ciliano e di Monticchiello. \nNell’anno 1250 furono presi altri provvedimenti dalla \nstessa Signoria per fortificare il castello di Monte \nFollonica con nuove mura a spese del Comune di Siena a \ncondizione della sicurtà da prestarsi dagli abitanti per il \nrimborso. \nDondechè io dubito avesse origine il doppio giro di mura, \ndi cui si veggono gli avanzi. Queste, al dire del cronista \nDei, nel 1282 furono scavalcate dai Montepulcianesi e \ndisfatte, ma essendosi sopite le discordie, tre anni dopo \nmediante un trattato si stabilirono i confini territoriali fra \nil Comune di Montepulciano e quello di Monte Follonica. \nLa Rep. di Siena a seconda dello statuto del 1310 costà \ninviava un Vicario di prima classe per far ragione a molti \npaesi della Val di Chiana compresi nel contado sanese; \ncioè, a Monte Follonica, Torrita, Ciliano, Guardavalle, \nAsinalunga, Bettolle, Ripa , Scrofiano , Farnetella , S. \nGemignanello, Modanella, ecc. – (ARCH. DIPL. SAN. \nConsigl. della Campana). \nIn quanto alle chiese, oltre l'antica pieve di S. Valentino \ntuttora esistente, vi sono due altre parrocchie. Il fabbricato \ndi quella di S. Leonardo, è di costruzione vetusta e tutto di \npietre quadrate; moderna però è la chiesa di S. \nBartolommeo, semplice cura. \nFuori di Monte Follonica fuvvi una badia, la cui chiesa \nera dedicata alla SS. Annunziata. Essa appartenne ai \nmonaci Benedettini, poscia agli Agostiniani di Siena; \nsiccome rilevasi da un'atto del 16 aprile 1306 fatto nel \ncoro del monastero di Monte Follonica, tendente a \nprovare che il medesimo claustro allora apparteneva ai \nfrati Agostiniani di Siena, mercé di una concessione stata \nfatta da Guglielmino Ubertini Vesc. di Arezzo, è \nconfermata da una bolla del Pontefice Alessandro; \nperlochè il potestà di Siena nel 29 luglio 1306 ordino al \nComune di Monte Follonica, e quindi i Signori Nove con \ndeliberazione del 28 agosto successivo gl'ingiunsero per \nobbligo di proteggere gli eremitani di S. Agostino onde \npotessero riprendere il possesso dell’abazia di Monte \nFollonico. – Contuttociò la lite fu vinta dai monaci ai \nquali restò questa badia benché conferita spesso in \ncommenda. Basta a provarlo una bolla del Pontefice \nLeone X, data in Roma li 10 maggio 1521, che conferma \nad Ercole eletto vescovo di Mantova la commenda della \nbadia di S. Maria di Follonica dell'ordine di S. Benedetto \nstatagli conferita undici anni innanzi. – (ARCH. DIPL. \nFIOR. Carte di S. Agostino di Siena, e di S. Michele in \nBorgo di Pisa .) \nQuesto locale, la di cui chiesa ha colonne antichissime \nnella basilica sotterranea, attulmente cade in rovina. \nDi epoca più moderna è il convento di S. Sigismondo \nde’frati francescani Minori Osservanti situato fuori delle \ndiroccate mura in una elevata situazione. \nInoltre nello statuto di Siena del 1350 si fa menzione di \nun ospedale esistito a quell'epoca in Monte Follonica \nsotto l'invocazione di S. Maria. \nTanti stabilimenti pii e religiosi dimostrano essi soli di \nquanta maggior popolazione e lustro fosse una volta il \n\nCastello di Monte Follonica. Il quale nell’ultima guerra \ncontro Siena, benché guardato da un 200 fanti, fu preso \nsenz’ostacolo dalle truppe imperiali; sicché poco dopo i \nsuoi abitanti per istrumento dei 12 settembre 1554 si \nsottomisero al duca Cosimo II ed ai suoi successori senza \nalcuna riserva. \nNel 1618 il Castello di Monte Follonica con tutto il \ndistretto e giurisdizione fu eretto in feudo granducale alle \npreci di donna Claudia d'Albon vedova del capitano \nCamillo Coppoli, essendo conferito da Cosimo II con \ntitolo di marchesato al cavaliere Francesco Coppoli di lei \nfiglio od ai suoi discendenti maschi per ordine di \nprimogenitura, mediante diploma del 9 novembre 1618; la \nquale concessione nel 1738 fu rinnovata in favore del \nMarchese Ranieri Coppoli. E per quanto cotesto al pari di \ntutti gli altri feudi granducali restasse abolito dalla legge \ndel 1749, pure la famiglia Coppoli, attualmente \ndomiciliata in Perugia, conserva gelosamente la proprietà \ndel palazzo marchionale di Monte Follonica commecchè \nessa abbia alienato i latifondi che vi possedeva. \nA levante di Monte Follonica si è scoperto qualche \nsepolcreto etrusco, e nel giardino del Cav. Landucci sono \nstate trovate delle monete romane dei primi imperatori. \nLe adiacenze di questo paese sono estremamente ripide, \nboschive e pietrose, specialmente dalla parte del poggio \nche acquapende in Val di Chiana, mentre le falde \noccidentali del monte sono formate di tufo e di marna \nconchigliare, che nelle frane mostrano dei ciottoli, logori \navanzi di massi pietrosi rotolati in mezzo a sottili filoni di \nLignite. \nIncontrasi pure di frequente nelle pendici settentrionali del \npoggio il ferro idrato in nuclei erratici e sonanti, designati \nvolgarmente coi nomi di geodi marziali, di pani del \ndiavolo o di pietre aquiline. – Vedere TORRITA \nComunità. \nVi è in Monte Follonica una fabbrica di vetri, ma gli \nabitanti sono quasi tutti contadini o avventurieri lavoratori \nnelle terre altrui, chiamati fra noi pigionali ; essendoché il \nsuolo di Monte Follonica è posseduto nella massima parte \nda famiglie nobili di Siena, fra le quali per estensione di \nterreni e per intelligenza agraria si distingue il Cav. \nLeonida Landucci. \nLa parrocchia della pieve di S. Valentino fuori le mura \nsettentrionali di Monte Follonica nel 1833 noverava 134 \nabitanti. \nLa pieve di S. Leonardo dentro il paese, allo stesso anno \ncontava 476 abitanti. \nLa cura di S. Bartolommeo a Monte Follonica nel 1833 \naveva 312 abitanti.",
    "original_title": "MONTE FOLLONICA o MONTE FOLLONICO",
    "page": 276,
    "slug": "monte-follonica-o-monte-follonico",
    "byte_offset": 1728270
  },
  {
    "context": "in Val di Merse.",
    "title": "MONTE, o POGGIO DI FOLLONICA",
    "body": "– \nVedere FOLLONICA (POGGIO DI).",
    "original_title": "MONTE, o POGGIO DI FOLLONICA",
    "page": 277,
    "slug": "monte-o-poggio-di-follonica",
    "byte_offset": 1737911
  },
  {
    "context": "nell’Alpe Apuana.",
    "title": "MONTE FORATO, o PANIA FORATA",
    "body": "È una cresta dentellata dell'erto gruppo della \nPietra Pania (Alpe Apuana) la cui sommità fu trovata dal \nPad. Inghirami braccia 2008,7 sopra il livello del mare, \nequivalenti a 601,5 tese francesi. – Vedere STAZZENA \nComunità. \n \n\n\n\n ",
    "original_title": "MONTE FORATO, o PANIA FORATA",
    "page": 277,
    "slug": "monte-forato-o-pania-forata",
    "byte_offset": 1737997
  },
  {
    "context": "nell’Appennino di Romagna.",
    "title": "MONTE FORCELLA",
    "body": "– Vedere ROCCA S. CASCIANO Comunità.",
    "original_title": "MONTE FORCELLA",
    "page": 278,
    "slug": "monte-forcella",
    "byte_offset": 1738289
  },
  {
    "context": "in Val d’Era.",
    "title": "MONTE FORCOLI",
    "body": "– Vedere FORCOLI.",
    "original_title": "MONTE FORCOLI",
    "page": 278,
    "slug": "monte-forcoli",
    "byte_offset": 1738379
  },
  {
    "context": "nel Val d’Arno casentinese.",
    "title": "MONTE FORESTO",
    "body": "– È una \nprominenza costituente parte di un contrafforte \nAppenninico che da Camaldoli per il Bastione e \nl’Alvernia si rialza al Monte Foresto, col quale si collega \nl'Alpe di Catenaja e questa con i monti che stanno alle \nspalle della città di Arezzo. \nTrovati la sua cima, detta alla Croce ad un'altezza di 2139 \nbraccia sopra il livello del mare Mediterraneo, nel grado \n29° 35' longitudine e 43° 41' latitudine nella Comunità di \nChiusi casentinese, dal qual paese la sommità del Monte \nForesto è circa 2 miglia a ostro. \nNella faccia che guarda maestro nasce il torrente Rascina \ntributario dell'Arno, mentre dalle pendici volte dal lato di \ngrecale, di levante e scirocco scolano i fossi Tritesta e \nCarbonchia, i quali fluiscono nella Singerna e con questa \nfiumana nel Tevere. – Vedere CASENTINO, e CHIUSI \nCasentinese.",
    "original_title": "MONTE FORESTO",
    "page": 278,
    "slug": "monte-foresto",
    "byte_offset": 1738434
  },
  {
    "context": "",
    "title": "MONTE FORTINO DELLA BADIA TEDALDA",
    "body": "– Casale con chiesa parrocchiale (S. Andrea) nella \nComunità e circa 4 miglia toscane a levante della Badia \nTedalda, Giurisdizione di Sestino, Diocesi di Sansepolcro, \ngià Nullius dell’arcipretura di Sestino, Compartimento di \nArezzo. \nLa chiesa col casale siedono sopra un monte omonimo, \ndalla cui faccia orientale le acque versano nelle superiori \nsorgenti della Foglia, mentre quelle del fianco opposto si \ndirigono nella Marecchia. \nFu Monte Fortino uno dei feudi de’conti di Montedoglio, \nsebbene contrastato dagli abati della Badia Tedalda, ai \nquali ultimi, venne rivendicato, mercé un lodo del 1277. \nNel secolo XIV Monte Fortino trovavasi annoverato fra i \ncastelletti dell’Appennino e della Massa Trabaria stati \nconcessi in feudo dall’imperatore Lodovico il Bavaro a \nNeri figlio di Uguccione della Faggiuola. \nIu fine questo luogo con altri paesi della Badia Tedalda \ntornò in potere dei conti di Montedoglio, siccome \napparisce dall’alto di accomandigia da essi fatto nel 1489 \nalla Rep. Fior. delle loro persone e castelli, compresovi \nMonte Fortino. – Vedere MONTE BOTTOLINO, e \nMONTEDOGLIO. \nLa parrocchia di S. Andrea a Monte Fortino nel 1551 \naveva 342 abitanti; nel 1745 era discesa a 69 abitanti; e \nnel 1833 non contava che soli 70 abitanti.",
    "original_title": "MONTE FORTINO DELLA BADIA TEDALDA",
    "page": 278,
    "slug": "monte-fortino-della-badia-tedalda",
    "byte_offset": 1739325
  },
  {
    "context": "in Val d’Era.",
    "title": "MONTE FOSCOLI, o MONTEFOSCOLI",
    "body": "– \nTerra già Castello che ha una pieve (S. Maria Assunta), e \nche fu capoluogo di Comunità e di giurisdizione, ora sotto \nla potesteria di Peccioli, nella Comunità di Palaja, da cui \ndista quasi miglia toscane 3 a grecale, Diocesi di Volterra, \nCompartimento di Firenze. \nSiede sopra la sommità di una collina, alle cui falde \n\norientali passa il torrente Carfalo, a ponente il rio Tosola e \na libeccio il Roglio nel quale i due primi si vuotano. \nIl paese è disposto a forma di un lungo borgo saliente; la \nparte più moderna è al suo ingresso inferiore, quella più \nantica presso alla cima del poggio, dove esiste la chiesa \nplebana arcipretura, e dove era la sua rocca. \nNiuno volle certo verificare il documento citato dal Tronci \nnei suoi Annali pisani relativamente al dono di Monte \nFoscoli fatto nell'anno 1101 dalla contessa Matilde a \nFoscolo Scappetta pisano, che lo dice autore della casa \nGriffi; poiché quell'annalista propendeva a credere, che il \ncastello di Monte Foscoli prendesse il titolo da quel \nfeudatario. Fatto sta, che altri documenti meno fallaci nè \nassicurano, qualmente Monte Foscoli, con il nome stesso \nche tuttora porta, esisteva molto innanzi la supposta \ndonazione Matildiana. \nAll’Articolo BADIA DI CARISIO, già compresa nel \npopolo di Montefoscoli, si disse, che fino dall’esordio del \nsecolo XII aveva signoria in Monte Foscoli un tale \nRanieri, il quale nel 1022 diede a riformare il già esistente \nmon. de'SS. Ippolito e Cassano a Carisio sotto Monte \nFoscoli agli eremiti di Camaldoli. – Ad ogni modo alla \nfine dello stesso secolo troviamo che il comune di Monte \nFoscoli inviò nel 1198 i suoi sindaci al Castello di S. \nMaria a Monte per fare leghe e compagnie a nome e per \nconto proprio senza licenza di alcun feudatario, o signore \ndel castello. Altronde l’altro dominio di Monte Foscoli \nfino da quella età dipendeva dagli Anziani di Pisa, mentre \nin quanto allo spirituale apparteneva ai vescovi di \nVolterra, dal cui contado il distretto di Monte Foscoli era \nstato di corto smembrato. \nLo statuto pisano del 1384 mette in Montefoscoli la \nresidenza di un giusdicente, appellato capitano di Val \nd’Era di sopra, il qual poi fu traslatato a Palaja. \nPoco dopo Montefoscoli fù tolto ai Pisani dall'oste \nfiorentina, che lo presidiò, ma che ben presto lo riperdè, \nessendo stato ricuperato dai primi tornati in Val d’Era col \nloro capitano e potestà C. Guido da Monte Feltro. Alla \ncaduta però di Pisa questo ed altri castelli della stessa \nvalle si sottomisero al Comune di Firenze, finché all'arrivo \ndi Carlo VIII nel 1494 anche gli abitanti di Montefoscoli \nsi ribellarono ai Fiorentini, sotto l’ubbidienza dei quali \nnell'anno dopo essi dovettero rassegnarsi. \nNel Balzello infatti dalla Rep. Fior. imposto nel 1444 agli \nabitanti del suo contado e a quelli del suo distretto, \nMontefoscoli fu tassato fra gli ultimi per 30 fior. d'oro. \nFu da Montefoscoli un medico fisico, maestro Francesco \ndel fu ser Perfetto, rammentato nel codicillo testamentario \nfatto nel 23 maggio 1341 dal conte Bonifazio Novello \ndella Gherardesca signor di Pisa; e nel secolo XVIII vi \npassava le vacanze autunnali in una sua possessione un \nmedico pisano più distinto, il dott. Francesco Vaccà, il di \ncui figlio Andrea più celebre del padre fece costà nella sua \nvilla innalzare un panteon a Minerva Medica. \nLa pieve arcipretura di S. Maria Assunta a Montefoscoli \nnel 1356 contava le seguenti succursali; 1. S. Romano \n(soppressa); 2. Spedale di S. Pietro a Montefoscoli (idem); \n3. S. Maria a Ghizzano (unita alla seguente); 4. S. \nProspero a Ghizzano (esistente); 5. S. Lorenzo di Gello \n(soppressa). \nLa parrocchia di Montefoscoli nel 1551 noverava 534 \nabitanti, nel 1745 ne aveva 494, e nel 1833 contava 1224 \n\n\n\nabitanti.",
    "original_title": "MONTE FOSCOLI, o MONTEFOSCOLI",
    "page": 278,
    "slug": "monte-foscoli-o-montefoscoli",
    "byte_offset": 1740651
  },
  {
    "context": "nella Valle dell'Ombrone senese.",
    "title": "MONTE FRANCHI",
    "body": "– \nCasale che fu un comunello sotto la Comunità d’Asciano, \nGiurisdizione medesima, Diocesi d’A rezzo, \nCompartimento di Siena. \nNel 1270 in Monte Franchi risedeva un rettore sottoposto \nal potestà di Siena. Vedere ASCIANO Comunità.",
    "original_title": "MONTE FRANCHI",
    "page": 279,
    "slug": "monte-franchi",
    "byte_offset": 1744507
  },
  {
    "context": "",
    "title": "MONTE DELLA FUTA",
    "body": "– Vedere FUTA.",
    "original_title": "MONTE DELLA FUTA",
    "page": 279,
    "slug": "monte-della-futa",
    "byte_offset": 1744801
  },
  {
    "context": "nell’Alpe Apuana.",
    "title": "MONTE GABBARI",
    "body": "– È uno sprone \nmeridionale dell'Alpe della Petrosciana che separa a \nlevante il vicariato Pietrasantino dal territorio lucchese di \nCamajore. La sua cima è compresa nella comunità di \nStazzema, e si alza sopra il livello del mare 1895,9 \nbraccia fiorentine equivalenti a tese 561,4. – Vedere \nSTAZZEMA Comunità.",
    "original_title": "MONTE GABBARI",
    "page": 279,
    "slug": "monte-gabbari",
    "byte_offset": 1744841
  },
  {
    "context": "",
    "title": "MONTE GABBRO",
    "body": "– Vedere GABBRO (MONTE) in Val d’Elsa.",
    "original_title": "MONTE GABBRO",
    "page": 279,
    "slug": "monte-gabbro",
    "byte_offset": 1745201
  },
  {
    "context": "nell’Appennino di Firenzuola.",
    "title": "MONTE GEMMOLI, o MONTEGGEMMOLI",
    "body": "– È una montuosità, \naltrimenti appellata Castel Guerrino, sulla cui cima \nesisteva una rocca degli Ubaldini del Mugello. \nEra questa la rocca di Montegemmoli, della quale Prof. \nMatteo Villani nella sua cronica al giugno del 1349 (cap. \n25) quando disse, che i Fiorentini spedirono in quel mese \ned anno l’oste in Mugello contro gli Ubaldini, e da prima \nfu nell'Alpe a Montegemmoli, rocca quasi inespugnabile, \ndel cui presidio era alla testa Mainardo da Susinana e due \nfigli suoi. Quindi lo stesso storico aggiunge, che era fuori \ndella rocca in sulla stretta schiena del poggio una forte \ntorre, alla guardia della via che andava al castello, la quale \ndai Fiorentini fu investita e presa, sicché poi il detto \nMainardo rese Montegemmoli e con sacramento di restar \nfedele fu lasciato alla custodia della rocca medesima. \nAl fortilizio di Monte Gemmoli appellano varie elezioni di \ncastellini inviati alla sua guardia dopoché il Comune lo \nritolse al ribelle Mainardo da Susinana. \nFra i primi comandanti fiorentini le carte dell'Arch. Gen. \nrammentano Zanobi di Gianni de'Marignolli, il quale \ndopo \nterminato il soo semestre nel di 29 dicembre del 1350 fece \nla consegna al milite Ugo del fu Guercio da Panzano \nnuovo castellano della rocca di Montegemmoli, compresa \nnel capitanato dell'Alpi fiorentine, potesteria di \nFirenzuola. \nA Ugo da Panzano nel luglio 1351 succedè in castellano \ndi Monte Gemmoli Geri del fu Simone Donati di Firenze; \nal quale subentrò nel 1 aprile del 1352 Gherardo del fu \nCorso Donati, e quest’ultimo nel 5 dicembre successsivo \nconsegnò la rocca stessa a Giovanni d'Arrigo di Empoli \nsuo successore. – (ARCH. DIPL. FIOR. loc. cit.) \nContinuò la Rep. fiorentina per qualche altro tempo a \ninviare castellani alla custodia della rocca di Monte \n\nGemmoli, fra i quali rammenterò la consegna della \nmedesima, fatta nel 2 aprile 1366, a Domenico di \nFrancesco Borghi di Firenze, per atto rodato da ser \nBrunellesco del fu Lippo di Tura, da quel notaro che fu \npadre al celebre architetto Filippo Brunelleschi. – Vedere \nFIRENZUOLA Comunità.",
    "original_title": "MONTE GEMMOLI, o MONTEGGEMMOLI",
    "page": 279,
    "slug": "monte-gemmoli-o-monteggemmoli",
    "byte_offset": 1745264
  },
  {
    "context": "in Va l di Cecina.",
    "title": "MONTE GEMOLI o MONTEGEMOLI",
    "body": "– Castello con chiesa plebana (S. Bartolommeo) già filiale \ndi quella di S. Michele a Micciano, nella Comunità \nGiurisdizione e circa 5 miglia toscane a maestrale delle \nPomarance, Diocesi di Volterra , Compartimento di Pisa. \nRisiede sulla cima di una collina gessosa, alla cui base \nscorre da settentrione a maestrale il fiume Cecina, mentre \nai piedi dell'opposta pendice passa il torrente Tressa che a \nponente del popolo di Monte Gemoli si accoppia alla \nCecina. \nComecchè questo castello si legga rammentato in una \nbolla data in Volterra lì 21 maggio 1121 dal Pontefice \nCallisto II a favore della badia di Morrona, cui confermò \nle donazioni de'CC. Cadolingi; comecchè nomini lo stesso \ncastello in altra bolla spedita il 1 maggio 1176 dal \nPontefice Alessandro III all’abate del mon. di S. Pietro a \nMonteverdi, e che 10 anni dopo fosse dato in feudo (anno \n1186) da Arrigo VI a Ildebrando Pannocchieschi vescovo \ndi Volterra, pure si trova che intorno a quella età nel \ncastello medesimo di Monte Gemoli avevano signoria i \nconti Aldobrandeschi di S. Fiora e di Sovana. \nFra i documenti più opportuni a confermare questo vero \nciterò il testamento del C. Ildebrando dato in Sovana li 22 \nottobre 1208. – (Vedere MONTE GUIDI). \nRammenterò in secondo luogo una convenzione dell’8 \nluglio 1226, fatta nella chiesa di S. Bartolommeo a Monte \nGemoli, fra gli abitanti di questo castello ed i fratelli C. \nGuglielmo e C. Bonifazio figli del fu Ildebrandino conte \npalatino di S. Fiora. Trattasi in essa di servigi di \nprestazioni e tributi da pagarsi dagli uomini di Monte \nGemoli ai conti Aldobrandeschi prenominati. – Quindi la \nporzione del dominio de'conti di Sovana pervenne per \ndiritto di eredità nella contessa Margherita unica figlia ed \nerede del fu Ildebrandino Rosso conte palatino di Sovana, \npur essa degli Aldobrandeschi, maritata al C. Guido di \nMonfort. \nE siccome si addebitavano gli uomini di Monte Gemoli di \naver dato ricetto a quest’ultimo conte dopo fulminata \ncontro lui la sentenza d’interdetto, quindi avvenne che il \nPontefice Gregorio X ordinasse l'occupazione di cotesto \ncastello per conto della S. Sede. Ciò pose nel caso i suoi \nabitanti di dovere incaricare un sindaco, siccome fecero \nper atto pubblico del 20 aprile 1273, onde difenderli dalle \naccuse, state loro attribuite, davanti Ranieri proposto del \ncapitolo fiorentino delegato pontificio a ciò destinato. \nA sostenere le difese dei Montegemolesi, o piuttosto i \ndiritti del Comune di Volterra, il potestà e i consiglieri di \nquest'ultima città, nel dì 23 dello stesso mese ed anno \ndessero un rappresentante per comparire davanti al rè \nCarlo d’Angiò, o ai RR. auditori, a cagione del dominio e \npossesso di Montegemoli contrastato fra la contessa \nMargherita di Monfort nata Aldobrandeschi, e il Comune \ndi Volterra. – Dondechè il sindaco della stessa citta, nel dì \n4 agosto seguente, costituitosi in Siena davanti D. Pietro \n\n\n\nd'Omberto giudice degli appelli del vicario generale del rè \nCarlo, protestò contro un precetto mandato al Comune \nmedesimo, di dovere restituire alla contessa Margherita il \ncastello di Monte Gemoli; per la qual cosa il Com. di \nVolterra si appellava allo stesso rè di Napoli e al \npontefice. – (ARCH. DIPL. FIOR. Carte della Com. di \nVolterra). \nFinalmente mediante un compromesso stipulato in \nRidicondoli, nel 7 luglio 1285, il C. Guido di Monfort a \nnome della contessa Margherita sua consorte da una pate, \ne il sindaco del Com. di Volterra dall’altra parte rimisero \nnell’arbitrio del potestà di Siena, e dei Signori Nove le liti \nvertenti fra dette parti per conto della giurisdizione di \nMonte Gemoli e delle sue Moje. Un simile compromesso \nper il medesimo effetto fu fatto fra il rappresentante del \nComune di Volterra, ed i conti palatini Ildebrandino e \nUmberto, figli del fu C. Guglielmo di S. Fiora. \nAggiungasi a ciò un istrumento di transazione del 1297 \nrogato nel Castello di S. Fiora, all’occasione della \ndivisione fatta fra i CC. Ildebrandino, Umberto, Arrigo, \nGuglielmino e Guido figli tutti del C. Guglielmo di S. \nFiora da una parte, e la contessa Margherita di Sovana col \ndi lei marito conte Guido di Monfort dall'altra parte, \nmercé cui il Castello di Monte Gemoli toccò ai figli nati \ndal C. Guglielmo e dalla contessa Giovanna di S. Fiora. – \n(CECINA., Notizie stor. di Volterra e ARCH. DIPL. \nFIOR. loc. cit.) \nAnche la famiglia magnatizia de’Panfollia da Colle era \ncondomina delle moje di Monte Gemoli, tostochè per \nistrumento del 12 ottobre 1274 il conte Azzolino del fu C. \nAlberto di Certaldo e donna Beatrice figlia di Panfollia da \nColle di lui consorte costituirono un sindaco all’oggetto di \nvendere al Com. di Volterra, siccome infatti per contratto \ndel 24 dello stesso mese fu venduta per lire 65 di mon. \npis. la loro porzione, ch'era la decima parte, del pozzo \ndelle moje di Monte Gemoli, della casa, terreno, e caldaja \ndi piombo con tutte le sue appartenenze. – Inoltre costa da \nun altro istrumento, che donna Traversaria, altra figlia del \nfu Panfollia da Colle, nel 9 settembre 1275 stando in \nCastel fiorentino, costiuì in procuratore il marito \nBettuccio d'Jacopo da Travale per vendere al Comune di \nVolterra la decima parte del pozzo delle moje di \nMontegemoli con tutte le sue attinenze. – (ARCH. DIPL. \nFIOR. loc. cit.) \nArroge a tutto ciò altro documento della stessa \nprovenienza del 14 giugno 1297, col quale l’abate della \nbadia di S. Maria a Conèo della Congregazione di \nVallombrosa nomina un sindaco destinato a ricevere dal \nComune di Volterra staja otto di sale, dovute di censo al \nsuo monastero per conto di un pozzo a Monte Gemoli. \nPer ultimo citerò un’istrumento del 21 settembre 1305 \nfatto nel castello di S. Fiora, col quale i conti palatini \nIldebrandino Novello ed Arrigo incaricarono un loro \nrappresentante a vendere e rilasciare in perpetuo al \nComune di Volterra il dominio utile e diretto di Monte \nGemoli delle sue saline ecc. La qual vendita ebbe effetto \nper contratto del 15 novembre suseguente, mediante il \npagamento di lire 2400 mon. pis. \nFrattanto la frase dell’utile dominio che avevano in Monte \nGemoli i conti Aldobrandeschi chiaramente ci manifesta, \nche a quei dinasti apparteneva una porzione di beni \nallodiali, non già il mero e misto impero sopra il paese e \n\nsugli abitanti di Montegemoli. In realtà l'alto dominio si \ntrova sempre nei difensori del Comune di Volterra, cui gli \nabitanti di Montegemoli prestarono in più tempi \ngiuramento di obbedienza e sudditanza. – Vedere \nCECINA op. cit. – TARGIONI, Viaggi ecc. T. III.) \nInfatti la comunità di Montegemoli, a forma dello statuto \ndi Volterra del 1788, fu impostata per lire 2400 annue, \nprova solenne della sua dipendenza dalla giurisdizione di \nquella città, diciassette anni innanzi la vendita dell'utile \ndominio che avevano nel territorio di Montegemoli i conti \nAldobrandeschi di S. Fiora. \nTre anni dopo l’acquisto preaccennato i signori XII \ndifensori della città e contado di Volterra con \ndeliberazione del 5 aprile 1308 ordinarono, che il castello \ndi Montegemoli fosse munito di mura castellane. \nNelle vicende politiche accadute dopo la cacciata da \nFirenze del duca d’Atene, in Volterra salì in gran podere \nAttaviano della casa Belforti, al segno che non solo ad \nesso, ma ai di lui figli e fratelli furono date le prime \nmagistrature, ed ebbero in dono dal Com. di Volterra varie \ncastella, fra le quali Monte Gemoli e Monte Catini. \nMa non passò lunga età che il popolo volterrano \ndisgustato dei modi tirannici di mess. Bocchino figlio e \nsuccessore nel governo di Volterra ad Attaviano Belforti, \ncon tutta la città nel 1361 si sollevò contro quella potente \ncasata. In favore della quale sollevazione la Signoria di \nFirenze, inviò a Volterra masnade con il suo capitano del \npopolo; e frattanto che Bocchino de’Belforti dai sollevati \nsi decapitava, altre truppe da Firenze cavalcavano a Monte \nGemoli, e a Monte Caitini, castelli che esse assalirono e \npresero con altri luoghi difesi dai fedeli dell’estinto \nsignore. \n– M. VILLANI, Cronica Lib. X. cap. 67). Contuttociò ai \nfigli del decapitato Bocchino di Attaviano Belforti \nvennero resituiti i beni dell'avita eredità, compresi quelli \ndi Montegemoli. – Infatti nell’11 gennajo 1386 abitava nel \nborgo del castello di Montegemoli Filippo di Bocchino \nd’Attaviano Belforti, nel tempo che egli nominava due \nprocuratori per difendere qualunque sua lite davanti al \npotestà e al vescovo di Volterra. – Nel castello medesimo \ndi Montegemoli fu rogato un altro istrumento sotto dì 17 \ngennajo 1387, col quale lo stesso Filippo Belforti e donna \nAgnese del fu Ciampolo d’Ugo de’Bonsignori di Siena di \nlui moglie ratificarono tutto ciò ch’era stato concluso \nrelativamente a una lite da essi due coniugi avuta con \ndonna Minuccia di Gio. di Tura de’Montanini di Siena \nvedova di Andrea di Pietro de'Malevolti e con Guido di lei \nfiglio. – (ARCH. DIPL. FIOR. loc. cit.) \nNel novembre del 1447 l'esercito napoletano del rè \nAlfonso d’Aragona, allorché per Val di Cecina penetrò \nnella maremma volterrana, s’impadronì di molte terre e \ncastelli del contado di Volterra,fra i quali fuvvi anche \nquesto di Montegemoli, dove distrussero case, edifizi e \nsaline. \nDa quell’epoca in poi Montegemoli andò viepiù \nrovinando, talché oggi è ridotto a un 50 case di villici e di \npigionali che vivono quasi tutti lavorando i terreni della \nfattoria della Serra spettante ai conti Guidi di Volterra. \nLa pieve di S. Bartolommeo a Montegemoli nel 1551 \ncontava 248 abitanti; nel 1745 ne aveva 205; e nel 1833 la \nstessa parrocchia noverava 265 abitanti. \n \n\n\n\n ",
    "original_title": "MONTE GEMOLI o MONTEGEMOLI",
    "page": 279,
    "slug": "monte-gemoli-o-montegemoli",
    "byte_offset": 1747428
  },
  {
    "context": "(Montesulum) alla marina di Camajore. ",
    "title": "MONTEGGIORI",
    "body": "– Castello con chiesa parrocchiale (S. Stefano) nel piviere \nComunità Giurisdizione e circa 2 miglia a ponente-\nlibeccio di Camajore, Diocesi e Ducato di Lucca. \nRisiede sulla faccia australe di un poggio dove ha origine \nil fosso del Confine rivestito in basso di viti e ulivi, in alto \ndi castagni, e che unitamente ai poggi che s' innoltrano \nverso libeccio fino a Monte Rotajo serve a dividere \nValdicastello del territorio Pietrasantino dalla vallecola di \nCamajore dello Stato lucchese posta a levante di \nMonteggiori, mentre davanti a ostro-libeccio si apre la \nmarina di Motrone. \nFu Signoria dei Streghi nobili di Corvaja, una di cui \nfemmina donna Pina portò in dote cotesto castello al \ncelebre Castruccio, per cura del quale fu munito \ndi rocca e meglio fortificato. – (Vedere BEVERINI, \nAnnal. Lucens. – ALDO MANNUCCE Vita di \nCastruccio). \nLa parrocchia di S. Stefano a Monteggiori nel 1832 \ncontava 356 abitanti.",
    "original_title": "MONTEGGIORI",
    "page": 281,
    "slug": "monteggiori",
    "byte_offset": 1757221
  },
  {
    "context": "",
    "title": "MONTEGHISI",
    "body": "– Vedere MONTISI.",
    "original_title": "MONTEGHISI",
    "page": 281,
    "slug": "monteghisi",
    "byte_offset": 1758213
  },
  {
    "context": "",
    "title": "MONTEGHISONI",
    "body": "– Vedere MONTONI.",
    "original_title": "MONTEGHISONI",
    "page": 281,
    "slug": "monteghisoni",
    "byte_offset": 1758250
  },
  {
    "context": "",
    "title": "MONTE GIAVELLO, JAVELLO e CHIAVELLO",
    "body": "– Vedere JAVELLO (MONTE)",
    "original_title": "MONTE GIAVELLO, JAVELLO e CHIAVELLO",
    "page": 281,
    "slug": "monte-giavello-javello-e-chiavello",
    "byte_offset": 1758289
  },
  {
    "context": "",
    "title": "MONTE GIOVE nell’Isola d’Elba",
    "body": "– Vedere RIO Comunità",
    "original_title": "MONTE GIOVE nell’Isola d’Elba",
    "page": 281,
    "slug": "monte-giove-nell-isola-d-elba",
    "byte_offset": 1758359
  },
  {
    "context": "",
    "title": "MONTE GIOVE nel Val d’Arno aretino",
    "body": "– Vedere GIOVI (CASTELLO E BORGO DI).",
    "original_title": "MONTE GIOVE nel Val d’Arno aretino",
    "page": 281,
    "slug": "monte-giove-nel-val-d-arno-aretino",
    "byte_offset": 1758425
  },
  {
    "context": "",
    "title": "MONTE GIOVI in Val di Sieve",
    "body": "– Castellare sul vertice \ndi un poggio omonimo, dove fu una chiesa (S. Andrea) fra \nil piviere di S. Cresci in Valcava e quello di S. Eustachio \nin Acone, nella Comunità Giurisdizione e circa miglia \ntoscane 8 a settentrione del Pontassieve, Diocesi e \nCompartimento di Firenze. \nÈ una delle principali montuosità che separano dal lato di \nostro la valle della Sieve dal Val d’Arno sopra Firenze, e \nche manda i suoi contrafforti verso scirocco a Monte \nFiesole e nella direzione di libeccio per Monte Rotondo, \nMonte Reggi e Monte Ceceri sino a Fiesole. \nIn questo Monte Giovi ebbero signoria i CC. Guidi \ninnanzi che l’alienassero ai vescovi di Firenze con altri \npossessi vicini. – Vedere MONTE DI CROCE. \nInfatti il Vescovo Giovanni da Velletri nel 10 febbrajo \n1353 (stil. fior.) elesse Guido di Aldobrandino \nde’Visdomini di Firenze in potestà del Monte di Croce, di \nMonte Fiesole, della Pieve Vecchia , di Vico, di S. Cresci \nin Val Cava, di Monte Rinaldi, di Monte Giovi e di altri \nluoghi di dominio della sua mensa nel Mugello. \nDella chiesa di S. Andrea posta sul poggio di Monte \n\nGiovi, stata di collazione dei vescovi fiorentini, così del \ncastello, o torre, e delle case che ivi possedeva la mensa \nvescovile di Firenze, trovasi fatta menzione nel libro \nappellato il Bollettone, stato in gran parte spogliato dal \nLami. \nNel quale libro è registrato il sunto di varii istrumenti del \nsecolo XIII, relativi a tributi, patti di colonia e servigi \ndovuti ai Vesc. fiorentini dagli abitanti di Monte Giovi, \nmentre altri fedeli e vassalli erano obbligati di guardare \nper conto dei prelati medesimi la torre o Cast. di Monte \nGiovi. – (LAMI, Mon. Eccl. Flor. pag. 151 253, 256, 257, \n262, 855 e 856.) \nIn quanto alla chiesa di S. Andrea a Monte Giovi essa nel \n20 aprile del 1293 fu raccomandata dal Vesc. Andrea, e \nnel luglio del 1398, dal di lui successore Francesco, venne \nconfermata al prete Bonaventura che dicesi abitante nel \npiviere di Monte Cuccoli. \nLa stessa chiesa di Monte Giovi nel 5 luglio del 1313, \ntrovandosi vacante di rettore, fu conferita dal vescovo \nAntonio di Firenze al prete Santi, e di nuovo dallo stesso \nvescovo nel 10 maggio del 1319 datane l’investitura a ser \nForte Nocchi da Calenzano. – (Oper. cit.) \nChe cotesta chiesa di S. Andrea di Monte Giovi fosse \ncompresa nel piviere di Acone, o in quello di S. Cresci in \nValcava, piuttostochè sottoposta alla pieve di Faltona, a \ncui trovasi ascritta nel catalogo delle chiese della diocesi \nfiorentina del 1299 pubblicato dal Lami, lo darebbero a \ncongetturare diversi atti di locazioni; col primo dei quali \ndel 12 gennajo 1288 il sindaco del vescovo Andrea diede \nin affitto a un tal Mazza del fu Benvenuto del popolo di S. \nMartino in Valcava un pezzo di terra con castagneto e \nbosco della mensa vescovile di Firenze posto nel popolo \ndi S. Cresai, in luogo appellato Monte Giovi. \nAltri due documenti dello stesso secolo trattano di censi \ndovuti al vescovato fiorentino dagli uomini del comune di \nS. Martino a Ulmeta, e della villa di Casellino nel piviere \ndi S. Cresci in Valcava per l’usufrutto della selva di \nMonte Giovi. \nAltronde la parte orientale, compresa la sommità del \nmonte dove fu il Castello di Monte Giovi, attualmente fa \nparte e forse sino da quella età apparteneva alla pieve di S. \nEustachio in Acone, nel cui popolo la cima di Montegiovi \nè situata. \nIn quanto al castello omonimo gli storici fiorentini, \nparlando della guerra nel 1350 guerreggiata in Mugello \ncontro l’oste milanese, avvisarono, qualmente la Signorìa \nallora ordinò, che il Cast. di Monte Giovi fosse munito e \nguardato da un presidio delle sue genti armate. – Vedere \nACONE, GALIGA E MONTE DI CROCE.",
    "original_title": "MONTE GIOVI in Val di Sieve",
    "page": 281,
    "slug": "monte-giovi-in-val-di-sieve",
    "byte_offset": 1758509
  },
  {
    "context": "",
    "title": "MONTE GIOVI in Val d’Orcia",
    "body": "– Castello con chiesa \nplebana (S. Martino) nella Comunità Giurisdizione e circa \ndue miglia toscane a maestrale di Castel del Piano, \nDiocesi di Montalcino, già di Chiusi, Compartimento di \nSiena. \nRisiede il cassero col paese sopra un poggio quasi isolato \ndi macigno, alla cui base verso grecale si avvicina per \npoco il precipitoso torrente Vivo, mentre dal lato opposto \nscorre il Zancona. Trovasi sul confine della gran mole \ntrachitica che costituisce la cupola del Monte Amiata, in \nguisa che i paesi di Monte Giovi, di Monte Nero, e Monte \nLatrone dal lato occidentale costituiscono a piè del \nMont’Amiata una cornice formata tutta di rocce \nnettuniane di origine secondaria. \nFra le carte appartenute alla Badia Amiatina, ora \nnell’Arch. Dipl. di Firenze, avvene una del 39 giugno \n1262 rogata in Monte Giovi, con la quale i sindaci della \ncomunità medesima da una parte, e Gualterotto del fu \nMonaldo conte di Monte Nero insieme con Inghiramo suo \nfiglio dall’altra parte, compromisero in Ventura di altro \nVentura di Rollando da Monte Latrone per conto delle liti \nfra essi vertenti a motivo di affitti, dazi e servigii. – \nInoltre due altri documenti del 1271, e 1272 della stessa \nprovenienza danno a conoscere uno dei conti di Monte \nGiovi, che appellossi Paganello figlio di altro C. \nPaganello, il quale nel mese d’aprile del 1271 in Monte \nLatrone dettò al notaro Ranieri del fu Matteo il suo \ntestamento, col quale lasciava tutti i suoi beni e ragioni al \nmon. di S. Salvatore sul Montamiata; mentre nel secondo \nistrumento scritto nel 23 aprile 1272 sulla piazza di Monte \nNero, lo stesso C. Paganello vendeva a Grazia di Marco \nda Monte Giovi per il prezzo di lire 35 senesi un pezzo di \nterra vignata posto nel distretto di Monte Nero. \nIo non ho ancora prove che bastino a decidere, se a questo \nPaganello conte di Monte Giovi, possa riferire un ben \nconservato e meglio scolpito sigillo da poco in quà \ndiscoperto in un orto di Montalcino, e a me favorito da \nquel monsignor vicario vescovile Can. Vincenzio \nChiarini. Nel qual sigillo intorno all’emblema di famiglia \n(4 pannocchie di panico) sono scolpite le seguenti lettere \n+ S. PAGANELLI COIS PANOCHIAR DI CIMP X IO. – \nVedere MONTE NERO in Val d’Orcia. \nChecché ne sia il Castello di Monte Giovi nel secolo XIV \nsi trovava soggetto alla potestà di Cione Salimbeni di \nSiena, cui fu rilasciato in libero dominio nel 1368 dai \nSenesi per essersi la potente famiglia de’Salimbeni a quel \ngoverno popolare contro il partito dei nobili alleata. \nNel secolo XV il Castello di Monte Giovi fu assegnato in \ndote con titolo di feudo ad Antonia figlia di Cocco \nSalimbeni, allorché questa matrona rimasta vedova di \nFrancesco Casale signor di Cortona, che virilmente \nbenché indarno dal suo assassino difese, si rimaritò nel \n1409 al celebre capitano Sforza da Cotignola; e fu \nappunto qui in Monte Giovi, dove nel 1411 nacque da tale \nmatrimonio Buoso Sforza autore de’conti Sforza di S. \nFiora. – Peraltro il castello di Monte Giovi, poco tempo \nrestò sotto i CC. Di S. Fiora, essendochè allo stesso \nsecolo fu assalito e \nconquistato dalle truppe della Rep. di Siena, al cui \ndominio restò incorporato anche dopo che esso nel 1559 \nfu riunito e assoggettato alla corona granducale di \nToscana. – (MALEVOLTI Istor. Sanesi P. II. – GIGLI, \nDiario Sanese P. II.) \nNel 1625 Monte Giovi fu concesso con titolo di \nmarchesato al cavaliere Filippo Niccolini, che lo rinunziò \ndodici anni dopo alla corona granducale, dalla quale \nottenne in permuta il marchesato di Camugliano e \nPonsacco, mediante un diploma del Granduca Ferdinando \nII in data del 13 ottobre 1637. – Vedere CAMUGLIANO. \nFinalmente nel 1667 lo stesso Granduca Ferdinando II \nconcedè a titolo di feudo il castello di Monte Giovi ad \nAntonio Argentina Bardi e suoi figliuoli, la quale \nconcessione fu poi rinnovata nel 1738 dal primo \n\nGranduca dell’attuale dinastia felicemente regnante in \nfavore del Marchese Girolamo Bartolomei; il qual \nmarchesato cessò in lui medesimo al comparire della \nlegge abolitiva dei feudi granducali. Allora il paese col \ndistretto di Monte Giovi fu riunito al Granducato, \nsottoponendolo per l’amministrazione economica e per la \ngiurisdizione civile alle magistrature di Castel del Piano, \ned in quanto al criminale al vicario R. di Arcidosso. \nLa parrocchia di S. Martino a Monte Giovi nel 1595 aveva \n265 abitanti; nel 1640 ne contava 288; nel 1718 faceva \n266 anime, e nel 1833 noverava 360 abitanti.",
    "original_title": "MONTE GIOVI in Val d’Orcia",
    "page": 281,
    "slug": "monte-giovi-in-val-d-orcia",
    "byte_offset": 1762270
  },
  {
    "context": "",
    "title": "MONTE S. GIULIANO",
    "body": "– Vedere MONTE PISANO.",
    "original_title": "MONTE S. GIULIANO",
    "page": 282,
    "slug": "monte-s-giuliano",
    "byte_offset": 1766833
  },
  {
    "context": "in Romagna nella Valle del Savio.",
    "title": "MONTE GIUSTO, o MONGIUSTO",
    "body": "– Casale con chiesa parrocchiale (S. \nMaria) nella Comunità e circa 10 miglia toscane a grecale \ndi Verghereto, Giuris dizione di Bagno, Diocesi di Sarsina, \nCompartimento di Arezzo. \nRisiede sopra una montuosità dell’Appennino centrale fra \nle foreste di faggi e le fresche praterie naturali della Cella \nS. Alberico, cui scorrono dal lato di ponente le due Pare \nmentre scende al suo levante il così detto Rio Maggio o \nMaggiore, influenti tutti nel Savio. – È posto sul confine \ndella Comunità di Verghereto con l’altra di Bagno nella \nRomagna granducale, avente a grecale la Comunità di S \nAgata compresa nella legazione pontificia di Urbino. \nIn Monte Giusto ebbero un di signoria i vescovi di \nSarsina, siccome rilevasi da un privilegio dell’Imperatore \nFederigo II spedito dagli accampamenti di Faenza \nnell’ottobre del 1220 ad Alberico vescovo sarsinatense, al \nquale fra gli altri castelli e popolazioni elargì questo di \nMonte Giusto. – (UGHELLI in Episc. Sarsinat.) \nDai vescovi di Sarsina il dominio di Monte Giusto passò \nnegli abati del Trivio, poi in Uguccione della Faggiuola, al \ndi cui figlio Neri venne con fermato con altri luoghi di \nquesto orrido Appennino anche dall’Imperatore Lodovico \nil Bavaro, e finalmente dal trattato di pace di Sarzana del \n1353. – Vedere VERGHERETO. \nMonte Giusto insieme col podere della Cella, la Villa di \nCapanna, e la Rocchetta del Priore si sottomisero alla Rep. \nFior. con atto dedl 17 ottobre 1404. \nLa parrocchia di S. Maria a Monte Giusto nel 1883 \nnoverava 25 abitanti.",
    "original_title": "MONTE GIUSTO, o MONGIUSTO",
    "page": 282,
    "slug": "monte-giusto-o-mongiusto",
    "byte_offset": 1766882
  },
  {
    "context": "",
    "title": "MONTE GODANO, MONTE CODANO",
    "body": "– Vedere \nCASENOVOLE e ANTICO (MONTE) nella Valle \ndell’Ombrone sanese; cui si potrebbe aggiungere, per dare \nun’idea del clima e della maniera di cultura agraria di \nquella contrada, la notizia registesta nel libro VI de’censi \nantichi del Duomo di Siena. in cui si legge, che la pieve di \nMonte Codano o Godano presso Monte Antico doveva \ndare duemila palme al vescovado per la domenica \ndell’Olivo.",
    "original_title": "MONTE GODANO, MONTE CODANO",
    "page": 282,
    "slug": "monte-godano-monte-codano",
    "byte_offset": 1768504
  },
  {
    "context": "",
    "title": "MONTE GONZI, o MONTEGONZI nel Val d’Arno superiore",
    "body": "– Castello con Villaggio e una chiesa priorale \n(S. Pietro) cui fu annesso il popolo di S. Michele a Sereto \nnel piviere, Comunità e circa due miglia toscane a \nscirocco di Cavriglia, Giurisdizione di San Giovanni, \nDiocesi di Fiesole, Compartimento di Siena. \nÈ posto in poggio sulla faccia orientale dei Monti del \nChianti fra il torrente Rimaggio, che gli passa a levante, e \nil borro di Montegonzi, che scende al suo ponente. \nComecchè il Castello di Monte Gonzi trovisi confermato \nai conti Guidi dai diplomi imperiali di Arrigo Vl e \nFederigo II, con tuttociò una gran parte del suo territorio \nanche innanzi l’età dei sovrani testè nominati apparteneva \ned era posseduta dai nobili di Ricasoli. Infatti questi \nsignori non solo ebbero sulle due facce dei monti del \nChianti fino dal secolo XI dominio baronale, ma furono \neziandio, siccome lo sono tuttora, patroni della chiesa \nparrocchiale di S. Pietro a Monte Gonzi. \nLa qual prioria di Moute Gonzi fino dal secolo XV fu \nriunita alla chiesa e canonica di S. Angelo a Sereto, \nsiccome apparisce da una carta mutila del 16 agosto 1489 \ndell’Arch. Gen., ora nel Dipl. di Firenze. Trattasi della \nvacanza di entrambe le cure riunite accaduta per morte di \nAntonio Pazzi vescovo di Melito che fu rettore \ncommendatario delle chiese medesime e della pieve di S. \nPaolo in Rosso. Per la qual cosa Ugolino di Niccolò \nMartelli cittadino fiorentino, come procutatore di Pier \nGiovanni e di Bindaccio fratelli e figli di Andrea \nFibindacci da Ricasoli, e in nome anche di Bettino di \nAntonio, di Giovanni di Carlo, e di Piero di altro Piero di \nCarlo della stessa prosapia de’Fibindacci da Ricasoli, \nelesse in pievano di S. Paolo in Rosso, e in rettore delle \nchiese unite di S. Pietro a Monte Gonzi, e di S. Angelo a \nSereto Lodovico Martelli canonico fiorentino, perlochè \nnominò in procuratore il prete Francesco Stefano \ncappellano della cattedrale di Firenze acciò presentasse il \nnuovo eletto al vescovo di Fiesole, o al suo vicario. \nPer provvisione poi del 4 dicembre 1314 la Signoria di \nFirenze aveva ordinato di acquistare per il dì 1 marzo \nseguente le rocche di Monte Gonzi e di Monte Domenico \nnel Val d’Arno di sopra con altre fortezze dai magnati \nconfinanti col dominio fiorentino; i quali esercitavano in \nessi luoghi una giurisdizione civile e criminale \nindipendente dal Comune di Firenze. \nIn conseguenza dentro il prescritto periodo quelle ed altre \ncastella dai commissari della repubblica furono comprate. \n– Ma siccome fuvvi chi dimostrò qualmente 1’acquisto di \nsimil fatta non era stato di ragione effettuato, così il \ngoverno di Firenze con altra deliberezione del 1375 \nordinò, che si dovessero agli antichi signori i castelli \nmedesimi restituire, e rimettere il tutto al primiero stato. – \n(ARCH. DELLE RIFORMAG. DI FIR.) \nChe all’epoca suddetta il castello di Monte Gonzi \nappartenesse ai Ricasoli lo danno sufficientemente a \nconoscere gli storici fiorentini contemporanei, e \nsegnatamente dietro l’asserto di Matteo Villani, il vecchio \nAmmirato; il quale all’anno 1352 discorrendo della \nribellione de’Ricasoli nel Chianti per favorire l’oste \nde’Visconti contro la repubblica, dice, come fino d’allora \nsi sapeva, che la famiglia de’Ricasoli era stata padrona di \nuna gran parte del Chianti. – Ma più chiaramente lo prova \nil trattato di Sarzana del 1353, nel quale fra i patti \nriguardanti i seguaci dell’arcivescovo Visconti di Milano \nfuvvi quello di restituire tutti i beni a Carlo di Pieruccio, \ned a Pieraccio di Ciolo, signori di Monte Gonzi. \n\nAlla stessa consorteria apparteneva quel Bartolo da Monte \nGonzi che il Pontefice Martino V nel 1414 spedì con altri \ncittadini fiorentini ambasciatore alla regina di Napoli, e \nche vent’anni dopo fu commissario della galera che il \nComune di Firenze inviò a Civitavecchia per condurre a \nLivorno il Pontefice Eugenio IV. – (AMMIRAT. Stor. \nFior. Lib. XVIII e XX). \nComunque fosse, il popolo di Monte Gonzi nel secolo XV \ndipendeva dal Comune predetto, dal quale nel balzello del \n1444 fu tassato per 35 fiorini d’oro. Esso sotto il governo \nmediceo fu capoluogo di una comunità che abbracciava i \nseguenti cinque popoli: S. Pietro a Monte Gonzi, S. \nPancrazio nel Val d’Arno di sopra, S. Pietro a Massa ; S. \nMichele a Colle (annessa alla precedente) e S. Martino in \nPian Franzese. – Vedere CAVRIGLIA Comunità. \nLa prioria di S. Pietro a Monte Gonzi nel 1531 contava \n539 abitanti, nel 1745 ne aveva 481; e nel 1833 noverava \n615 abitanti.",
    "original_title": "MONTE GONZI, o MONTEGONZI nel Val d’Arno ",
    "page": 282,
    "slug": "monte-gonzi-o-montegonzi-nel-val-d-arno-superiore",
    "byte_offset": 1768950
  },
  {
    "context": "",
    "title": "MONTE GONZI, o MONTEGONZI in Val di Greve",
    "body": "– \nCasale dove fu una chiesa parrocchiale (S. Andrea) nel \npiviere di S. Cresci a Monte Fioralle, Comunità e \nGiurisdizione di Greve, Diocesi di Fiesole, \nCompartimento di Firenze. \nAnche questo Monte Gonzi ebbe i suoi padroni, fra i quali \nla storia rammenta un Grifo del fu Tancredi da \nMontegonzi che nell’anno 1328, a dì 29 maggio, per \nrogito di ser Simone di Niccolò da Montagliari, donò il \nsuo giuspadronato sulla chiesa di S. Cresci a Monte \nFicalle (Monte Fioralle) a diversi figli e nipoti di messer \nLotto de’Gherardini di Firenze. – Vedere MONTE \nFIORALLE. \nLa parrocchia di S. Andrea a Monte Gonzi nel 1551 \ncontava 87 abitanti.",
    "original_title": "MONTE GONZI, o MONTEGONZI in Val di Greve",
    "page": 283,
    "slug": "monte-gonzi-o-montegonzi-in-val-di-greve",
    "byte_offset": 1773561
  },
  {
    "context": "",
    "title": "MONTE GOTTARI, GOTTOLI o GATTOLI",
    "body": "– Vedere \nGATTOLI (MONTE) nella Valle dell’Ombrone pistojese.",
    "original_title": "MONTE GOTTARI, GOTTOLI o GATTOLI",
    "page": 283,
    "slug": "monte-gottari-gottoli-o-gattoli",
    "byte_offset": 1774265
  },
  {
    "context": "dell’Appennino di Val di Magra.",
    "title": "MONTE GOTTARO",
    "body": "– È questo il monte più settentrionale che separa la Toscana \ndalla Lombardia e dalla Liguria, la Valle della Magra da \nquella del Taro. \nÈ quel Monte Gottaro che io ho preso per meta nel \nsegnare la catena dell’APPENNINO TOSCANO, e sulla \ncui sommità si trovano i confin di tre Stati; cioè, da \nsettentrione e ponente il ducato di Parma e Piacenza, da \nponente a ostro il ducato di Genova del regno Sardo, da \nostro a levante mediante il territorio di Zeri e di \nPontremoli il granducato di Toscana. \nUna delle sommità del Monte Gottaro compresa dentro il \nRegno Sardo fu riscontrata dall’astronomo P. Inghira mi \nessre 840 tese, ossiano 2805,5 braccia fiorentine superiore \nal livello del mare Mediterraneo. \nLa parte più lontana del Monte Gottaro spettante al \nGranducato trovasi nel grado 27° 21’ di longitudine e 44° \n22’ di latitudine. Essa appellasi la Pelata di Zeri, forse \nperchè nuda di boscaglie. – Vedere ZERI Comunità.",
    "original_title": "MONTE GOTTARO",
    "page": 283,
    "slug": "monte-gottaro",
    "byte_offset": 1774370
  },
  {
    "context": "",
    "title": "MONTE DI GRAGNO",
    "body": "– Vedere GRAGNO (MONTE DI).",
    "original_title": "MONTE DI GRAGNO",
    "page": 284,
    "slug": "monte-di-gragno",
    "byte_offset": 1775385
  },
  {
    "context": "nella Valle del Savio in Romagna.",
    "title": "MONTE GRANELLI, o MONTEGRANELLI",
    "body": "– Piccolo Castello di cui porta il \nnome una parrocchia (S. Biagio a Monte Granelli) nella \nComunità Giurisdizione e circa 4 miglia toscane a \nsettentrione di S. Maria in Bagno, Diocesi di S. Sepolcro, \ngià Nullius dell’Abazia di Bagno, Compartimento di \nFirenze. \nPosa sopra il risalto di un contrafforte che staccasi dalla \nsinistra costa dell’Appennino per scendere fra le valli del \nSavio e del Bidente di Valbona. È poco lungi dalla strada \nprovinciale che da S. Piero in Bagno mena alla dogana di \nFonte Paolina e di là a S. Sofia. \nEbbero signoria in questo castello i conti Guidi del ramo \ndi Romèna, ai quali apparteneva quel conte Bandino figlio \ndel Conte Uberto di Monte Granelli, che nell’ottobre \ndell’anno 1357, all’occasione che il conte Pietro di lui zio \nebbe venduto la sua parte del castello e giurisdizione di \nRomèna alla Repubblica Fiorentina, benchè il castello \nfosse stato nelle mani del nipote, il quale troravasi bandito \ndal Comune di Firenze, nè volendo egli essere da meno \ndello zio, offrì alla Signoria di Firenze l’intiero e libero \ndominio di Romèna, e tutte le altre sue terre pose sotto \n1’accomandigia della Repubblica. – Per la qual cosa il \nConte Bandino fu ribandito e dopo fatta la consegna della \nrocca di Romèna (21 ottobre 1357) ebbe in prezzo di \nquella 5000 fiorini d’oro. – (MATTEO VILLANI, \nCronic. Lib. VIII. c. 7.) \nNel 1368, li 12 ottobre, lo stesso Conte Bandino stando \nnel suo Castello di Monte Granelli alienò agli eremiti di \nCamaldoli per 500 fiorini d’oro tutti i pascoli che i fittuarj \ntenevano dai conti di Romèna nel territorio d’Asqua, \ncompresavi anehe 1a giurisdizione sugli uomini di detto \nterritorio. – Vedere ASQUA. \nFiglio ed erede del Conte Bandino fu un Conte Antonio \nda Monte Granelli, raccomandato pur esso della \nRepubblica Fiorentina, per mediazione della quale egli nel \n1389 fu liberato dalla prigionia, in cui arbitrariamente era \ndetenuto dal Conte Guido di Bagno suo consanguineo. \nLo stesso Conte Antonio nel febbrajo del 1400 (stile \nfiorentino) fu eletto in Firenze all’ufizio di capitano del \npopolo; e nel 1403 era con le genti della Repubblica \nall’assedio di Civitella presso Galeata, terra di Andreino \ndegli Ubertini nemico del Comune, quando colui, che dal \nconte era stato lasciato alla guardia della rocca di Monte \nGranelli, scelleratamente tradendo la di lui fiducia, per \ndanari la diede in mano del Conte Riccardo dei conti \nGuidi di Bagno. Dondechè la Signoria di Firenze tosto \ncomandò al capitano di Galeata, che di concerto col conte \nAntonio si recasse a’danni de’conti di Bagno e degli \nUbertini; contro i quali poco dopo fu mandato Jacopo di \nAlamanno fiorentino, uno dei Dieci della guerra alla testa \ndi 500 cavalli e di 2000 pedoni. Le quali forze ben presto \ninvasero i paesi dal conte Guido Guerra, dal Conte \nRiccardo di Bagno e dagli Ubertini posseduti in \nRomagna, nel Casentino e in Val d’A’mbra, sicchè tutto \npervenne in potere del Co mune di Firenze. – (AMMIR. \nStor. Fior. Lib. XV, XVI e XVII). \nIl Conte Antonio del fu Conte Bandino da Monte Granelli \n\nlasciò tre figli, Alessandro, Azzo e Carlo; l’ultimo \nde’quali col tiolo di beato viene comunemente appellato. \nAvvegnachè questi avendo eletto la vita ecclesiastica, \nvivente il padre diede principio alla congregazione degli \nEremiti di S. Girolamo di Fiesole, che fu poi approvata nel \nl405 dal Pontefice Innocenzio VII, altamente protetta da \nCosimo de’Medici il vecchio, a spese del quale sorse il \nconvento e la chiesa di S. Girolamo sopra la sua villa di \nFiesole, attualmente de’Ricasoli. – Vedere FIESOLE. \nLa parrocchia di S. Biagio a Monte Granelli nel 1833 \nnoverava 239 abitanti.",
    "original_title": "MONTE GRANELLI, o MONTEGRANELLI",
    "page": 284,
    "slug": "monte-granelli-o-montegranelli",
    "byte_offset": 1775438
  },
  {
    "context": "già MONTE GROSSOLI",
    "title": "MONTE GROSSI, o MONTE GROSSO nel Val d’ Arno superiore",
    "body": "– Castello ridotto a \ncasale sulla cima di un monte di questo nome, dove fu una \nchiesa (S. Tommaso) nel piviere e popolo di Spaltenna, \nora di Gajole, alla cui Comunità appartiene, Giurisdizione \ndi Radda, Diocesi di Fiesole, Compartimento di Siena. \nTrovasi sulla sommità dei monti fra il Chianti e il Val \nd’Arno superiore, a levante della badia di Coltibuono, \nd’appresso la strada provinciale che dal Val d’Arno di \nsopra varcando il giogo di Monte Grossi, mena per Gajole \na Siena. \nLa memoria più antica di questo luogo da me incontrata \nmi sembra quella che dà una pergamena della badia di \nPassignano del gennajo 1007, scritta in Monte Grossoli , in \nluogo dove si chiamava Poggio Rodolfo , quasi per \nindicare la proprietà e signoria di quel poggio, che sino da \nquell’epoca apparteneva alla magnatizia prosapia dei figli \ndi Ridolfo, dai quali discesero i Ricasoli ed i Firidolfi. – \nPiù chiaramente indicano ciò le carte della badia di \nColtibono, alla quale la consorteria de’signori da Ricasoli \ne de’Firidolfi in più temp i assegnò dei beni posti in Monte \nGrossoli. Infatti due istramenti di quel monastero, che uno \ndi aprile 1033 e 1’altro del marzo 1085, furono rogati in \nGrossoli, o Monte Grossuli, giudicaria fiorentina . \nSpecificano anche meglio 1’antica signoria tenuta in \nquesto paese dai Firidolfi e dai Ricasoli due istrumenti del \n20 aprile 1210 scritti in Monte Grossoli de’Firidolfi (de \nfiliis Rodulfi). – (LAMI, Mon. Eccl. Flor.) \nErano, io credo, gli stessi signori di Montegrossoli, contro \ni quali nel 1182 i Fiorentini feciono oste, e presero per \nforza, e finalmente nel 1197 comperarono il Castello di \nMonte Grossoli da quei cattani, che lungamente avevano \nfatto guerra contro il Comune. – (MALESPINI. – G. \nVILLANI. – AMMIR. Istor. Fior.)",
    "original_title": "MONTE GROSSI, o MONTE GROSSO, già MONTE ",
    "page": 284,
    "slug": "monte-grossi-o-monte-grosso-nel-val-d-arno-superiore",
    "byte_offset": 1779246
  },
  {
    "context": "",
    "title": "MONTE GROSSO nell’Isola d’Elba",
    "body": "– Vedere RIO Comunità.",
    "original_title": "MONTE GROSSO nell’Isola d’Elba",
    "page": 284,
    "slug": "monte-grosso-nell-isola-d-elba",
    "byte_offset": 1781153
  },
  {
    "context": "",
    "title": "MONTE GROSSO in Romagna",
    "body": "– Vedere ROCCA S. CASCIANO Comunità.",
    "original_title": "MONTE GROSSO in Romagna",
    "page": 284,
    "slug": "monte-grosso-in-romagna",
    "byte_offset": 1781221
  },
  {
    "context": "",
    "title": "MONTE GUARCHI",
    "body": "– Vedere MONTE VARCHI.",
    "original_title": "MONTE GUARCHI",
    "page": 284,
    "slug": "monte-guarchi",
    "byte_offset": 1781292
  },
  {
    "context": "",
    "title": "MONTE GUFONI in Val di Pesa",
    "body": "– Villa magnifica, già \nCastello che ha dato il titolo a una parrocchia (S. Lorenzo) \ncui è annesso il popolo di S Andrea al Colle, nel piviere \ndi S. Pietro in Mercato, Comunità Giurisdizione e circa 2 \nmiglia toscane a settentrione di Montespertoli, Diocesi e \nCompartimento di Firenze. \nRisiede sul dorso di una collina ghiajosa fra il fiume Pesa, \nche gli passa a grecale, e il torrente Virginio , che scorre al \nsuo libeccio. \nMonte Gufoni è noto nella storia dacchè il gran siniscalco \nNiccola Acciajuoli, divenuto padrone della maggior parte \ndi quei contorni, fabbricò costà una grandiosa casa di \ncampagna, e riccamente l’adornò di un bel giardino, e di \nlarghi viali. Quindi in cotesto delizioso resedio vennero \naccolti da esso lui o dai suoi figli ed eredi sommi letterati \ne personaggi illustri fra i quali nel 1346 il principe di \nTaranto. \nFra le pergamene dello spedale di Bonifazio avvene una \ndel 4 aprile 1357 relativa alla locazione di un podere con \ncasa colonica e suoi annessi, compreso nel popolo di S. \nLorenzo a Monte Gufoni, che mess. Benedetto del fu \nFrancesco degli Acciajoli del popolo de’SS. Apostoli di \nFirenze allocò a un tal Matteo del fu ser Giovanni di \nPuccio da Barberino di Val d’Elsa con obbligo di pagargli \nl’annuo censo di 50 fiorini d’oro. \nLa parrocchia di S. Lorenzo a Monte Gufoni nel 1833 \ncontava 292 abitanti.",
    "original_title": "MONTE GUFONI in Val di Pesa",
    "page": 284,
    "slug": "monte-gufoni-in-val-di-pesa",
    "byte_offset": 1781337
  },
  {
    "context": "",
    "title": "MONTE GUFONI in Val di Sieve",
    "body": "– Casale e poggio che \nfu nel piviere di S. Giovanni a Petrojo, Comunità di S. \nPiero a Sieve, Giurisdizione di Scarperia, Diocesi e \nCompartimento di Firenze. \nÈ quel poggio e Casale di Monte Gufoni che l’Imperatore \nArrigo VI con diploma del 1191 concedè in fendo ai \nConti Guidi. \nChe questo Monte Gufoni fosse nel piviere di S. Giovanni \na Petrojo, ne lo assicura l’atto di fondazione del \nmonastero di S. Pier Maggiore di Firenze, del 27 fabbrajo \n1066, col quale la fondatrice donna Gisla figlia del fu \nRodolfo, lasciata vedova da Azzo del fu Pagano, fra i \nmolti beni che assegnò al monatero suddetto comprese \nanche la quarta parte del Castello e corte di Monte Gufoni, \ne del castello e corte della Pila, entrambi situati nel \npiviere di S. Giovanni a Petrojo. \nAnche il vescovo fiorentino Giovanni da Velletri per \ncontratto del 7 giugno 1222 comprò da Rota del fu \nBrunetto da Monte Giovi tutte le sostanze e ragioni che \negli aveva nel castello di Monte Gufoni. – (ARCH. DIPL. \nFIOR. Carte di S. Pier Maggiore. – LAMI, Mon. Eccl. \nFlor. Pag. 855.)",
    "original_title": "MONTE GUFONI in Val di Sieve",
    "page": 285,
    "slug": "monte-gufoni-in-val-di-sieve",
    "byte_offset": 1782758
  },
  {
    "context": "già MONTE GUIDO in Val di Cecina.",
    "title": "MONTE GUIDI",
    "body": "– Castello con chiesa plebana (S. Lorenzo) riunita all’altra \ndi S. Andrea a Monte Guido, state filiali della pieve di \nRadicondoli, che è 4 miglia toscane al suo scirocco nella \nComunità Giurisdizione e 6 miglia toscane a libeccio di \nCasole, Diocesi di Volterra, Compartimento di Siena. \nSiede sulla cresta de’poggi ghiajosi che fiancheggiano a \ndestra il fiume Cecina ed a sinistra il torrente Stellate. \nL’etimologia di questo castello non è difficile a \ncongetturare che possa esser derivata da un qualche conte \nGuido della casa Aldobrandesca, che fu tra i dinasti più \n\nconosciuti di Monte Guido. Lo che specialmente apparisce \ndal testamento che dettò in Sovana li 22 ottobre 1208 il \nconte Ildebrando, col quale lasciò a Ildebrandino, detto \npoi il Rosso uno dei di lui figli, i castelli di Monte Gemoli, \nSillano, Monte Guidi, Cugnano e Belforte. \nMonte Guidi fino al declinare del secolo XIII, quando fu \npreso dai Sanesi, fece parte del contado e giurisdizione di \nVolterra. \nImperocchè nei libri del consiglio della Campana del 1284 \nesistenti nell’Arch. Dipl. San. si legge, che dai signori \nXXIV e da Provenzano Salvani fu dato ordine all’esercito \nsanese di marciare sopra Monte Guidi, Belforte, e \nRadicondoli. \nQuindi gli abitanti di Monte Guidi per atto del 17 aprile \n1300 nominarono il loro sindaco per metter il loro paese, \nuomini e territorio sotto 1’accomandigia della Repubblica \ndi Siena, finchè tre anni dopo con atto pubblico del 22 \ngeannajo 1303 il vicario del Castello di Monte Guido, \navuto il consenso da tutto il consiglio di detto comune, \ncostituì un rappresentante per sottomettere, siccome egli \nliberamente sottomise il suddetto castello e suoi abitanti \nalla Repubblica di Siena, promettendo obbedire ai di lei \ncomandi, e di pagare i dazi e gabelle che gli venissero \nimposte. – (ARCH. DIPL. SAN. Kaleff. dell’Assunta, e \nKaleff. Vecchio) \nNel sinodo volterrano del 1356 le chiese di S. Lorenzo e \ndi S. Andrea a Monte Guido dipendevano, come dissi, dal \npieveno di Radicondoli; quindi le due parrocchie furono \nriunite in una col doppio titolo de’SS. Lorenzo e Andrea, \nallorchè la prima di esse venne eretta in battesimale. \nNella chiesa di S. Andrea, ridotta ad oratorio per uso di \nuna compagnia secolare, e situata presso la porta del \ncastello che guarda 1a Cecina, esiste un quadro della \nVisitazione di S. Elisabetta dipinto dal celebre Sodoma, \nma ritoccato da mano inesperta, sicchè appena si \nriconosce il lavoro di quell’insigne maestro. \nLa parrocchia de’SS. Lorenzo e Andrea a Monte Guidi nel \n1595 aveva 415 abitanti; nel 1640 ne faceva 328; nel 1745 \nne aveva 254, e nel 1833 era risalita a 371 abitanti.",
    "original_title": "MONTE GUIDI",
    "page": 285,
    "slug": "monte-guidi",
    "byte_offset": 1783869
  },
  {
    "context": "nella Valle del Bidente.",
    "title": "MONTE GUIDO, o MONTE GUIDI di Romagna",
    "body": "– Castelletto con parrocchia (S. Maria, \ngià S. Matteo) nella Comunità Giurisdizione e circa 8 \nmiglia toscane a maestrale di Bagno, Diocesi di S. \nSepolcro, già Nullius dell’Abazia di Galeata, \nCompartimento di Firenze. \nRisiede sopra un poggio di calcare argillosa, alla cui base \noccidentale scorre il Bidente di Strabatenza , poco innanzi \nd’influire nel Bidente di Valbona o di Ridracoli, mentre \ndal lato orientale il distretto di Monte Guido è a confine \ncon lo Stato pontificio. \nQuesto castelluccio con torre diruta era anticamente \nsignoria de’nobili di Valbona, dai quali fu donato agli \nabati e monaci della vicina badia di S. Maria in Cosmedin \ndell’Isola insieme col padronato della chiesa di S. Matteo \na Mante Guido, cui più tardi venne riunita la parrochiale \ndi S. Maria di Valbona. – Vedere VALBONA. \nLa parrocchia di S. Maria in S. Matteo a Monte Guido in \nValbona nel 155l contava 522 abitanti, nel 1745 era \nridotta a 217; e nel 1833 aveva 267 abitanti. \n \n\n\n\n ",
    "original_title": "MONTE GUIDO, o MONTE GUIDI di Romagna",
    "page": 285,
    "slug": "monte-guido-o-monte-guidi-di-romagna",
    "byte_offset": 1786622
  },
  {
    "context": "già MONTE CABRENNA della Badia Tedalda, fra la Valle della Marecchia e quella del Metauro.",
    "title": "MONTE LABREVE",
    "body": "– Casale con chiesa parrocchiale (S. Martino) \nnella Comunità e circa 4 miglia toscane a scirocco della \nBadia Tedalda, Giurisdizione di Sestino, Diocesi di San \nSepolcro, già Nulllus dell’Arcipretura di Sestino, \nCompartimento di Arezzo. \nÈ posto sopra la cresta di un contrafforte, il quale \ndiramasi verso grecale dall’Alpe della Luna raccogliendo \nle prime fonti del Metauro, che scendono dalla sua faccia \nvolta a scirocco, mentre quelle della Marecchia fluiscono \ndall’opposto lato. \nUna delle più antiche rimembranze di questo casale, \ndesignato allora sotto il nomignolo di Monte Cabrenna, \nsembra esser quella di un lodo del 1277 proferito dal \ncardinale del titolo di S. Martino, come giudice \ncompromissario nelle differenze vertenti tra l’abate \nTedalgrado , che allora dominava di pieno diritto la Badia \nTedalda col suo distretto, ed i conti di Montedoglio, di \nCarpegna e di altri dinasti che avevano costà castelli, torri \ne giurisdizione. In vigore del lodo stato da noi citato \nall’Articolo MONTE BOTTOLINO, fu deliberato di \nassegnare all’abate Tedalgrado e ai suoi successori un \ncircuito di territorio, dentro al quale restavano inclusi col \ncastello della Badia Tedalda quelli di Monie Bottolino, \nFresciano, Monte Fortino, Cicognaja , Monte Labreve, o \nMonte Cabrenna, S. Paterniano, Caprile, Monte Viajo, \nRoffelle, Cocchiale ec. \nIn seguito però Monte Labreve con tutti gli altri luoghi del \ndistretto della Badia Tedalda ritornarono ai conti di \nMontedoglio, che per lunga età vi dominarono, finchè \nsotto dì 31 dicembre 1489, dopo la morte del conte Pier \nNoferi, il territorio stesso passò nel dominio della \nRepubblica Fiorentina con diversi patti e condizioni. – \nVedere MONTEDOGLIO. \nLa parrocchia di S. Martino al Monte Labreve nel 1551 \nnoverava 296 abitanti; nel 1745 ne contava solamente \n116; e nel 1833 faceva 128 abitanti.",
    "original_title": "MONTE LABREVE",
    "page": 286,
    "slug": "monte-labreve",
    "byte_offset": 1787687
  },
  {
    "context": "fra le Valli  dell’Albegna, della Fiora, dell’Orcia e dell’Ombrone  sanese.",
    "title": "MONTE LABRO, o MONTE LABBRO",
    "body": "– È una montuosità che fa spalliera dalla parte di \nsettentrione a levante al Montamiata o alle terre di \nArcidosso e di S. Fiora, mentre sull’opposto lato esiste il \npaese di Roccalbegna. \nLa sua cima, compresa nella Comunità di Arcidosso, è \nsituata fra il grado 29° 22’ di longitudine e il grado 42° \n49’ di latitudine, ad una elevatezza di braccia 2044,5 \nossiano tese 612,2 sopra il livello del mare Mediterraneo. \nNel modo che Monte Labbro stà sul nodo di 4 valli, così \nin esso si danno la mano i popoli di quattro antichi \ncontadi e diocesi. Imperocchè dalla parte di levante cessa \ncostà, mediante la Comunità di S. Fiora, il contado e \ndiocesi di Castro, ora di Acquapendente; a ostro confina \ncol contado e diocesi di Sovana mediante la Comunità di \nRoccalbegna; a ponente ha il contado e diocei di Roselle, \nossia di Grosseto mediante la Comunità di Cinigiano; e a \nsettentrione il decimato contado e diocesi di Chiusi, ora di \nMontalcino, mediante la Comunità di Arcidosso. \nSulla faccia meridionale di questo monte, dove nasce il \n\nfiume Albegna, staccansi due contrafforti; quello a \nscirocco fiancheggia la ripa destra del fiume Fiora e \nsepara la sua valle dalla vicina dell’Albegna che si apre \nnell’opposta pendice, mentre l’atro contrafforte diretto a \nlibeccio si dirama pei poggi che separano la valle \ndell’Albegna da quella dell’Ombrone. \nMonte Labbro consiste per la maggior parte in rocce di \nsedimento antico, cioè in macigno ed in calcare compatto, \nattraversate da larghi filoni di spato e interrottamente da \nuna roccia galestrina di tinta varia iniettata da vene e da \nfiloncini metalliferi di manganese, di ferro e di rame. \nCotesti indizi, che si affacciano più chiaramente dalla \nparte voltata a settentrione dirimpetto al Montamiata, \ndanno a conoscere la forza intestina plutoniana che su \nqueste rocce nettuniane potè come di riverbero influire dai \nmonti trachitici e dalle altre rocce dei vulcani spenti fra \nRadicofani, il Montamiata e il letto della Fiora. \nLo conferma inoltre il divisamento di chi vuol tentare di \naprire costà in Monte Labbro una miniera di rame nella \nfaccia volta fra ponente e maestrale, presso una località \nstata altre volte d’ordine del Granduca Leopoldo I dal ch. \nGiovanni Fabbroni esaminata, con la lusinga di \nrintracciare e cavar profitto dal rame solfurato e carbonato \nrinchiuso nelle viscere di cotesta montuosità. \nIl Monte Labbro è quasi affatto spogliato d’alberi di alto \nfusto, ed ha assai pochi arbusti ed erbe, consistenti per lo \npiù in stentate piante di ginepro, in cardi, centauree, \ncinoglosse, carline ec. \nVarie pergamene appartenute alla badia di S. Salvatore nel \nMont’Amiata rammentato il Monte Labbro ; fra le quali \nuna del 18 settembre 909 cita a confine di beni della \nsuddetta badia il monte medesimo. – Vedere \nARCIDOSSO, ROCCALBEGNA, SANTA FIORA \nComunità.",
    "original_title": "MONTE LABRO, o MONTE LABBRO",
    "page": 286,
    "slug": "monte-labro-o-monte-labbro",
    "byte_offset": 1789692
  },
  {
    "context": "ora poggio di BALCONEVISI in Val d’Evola.",
    "title": "MONTE LABRO",
    "body": "– Allorchè si pubblicava l’Articolo \nBALCONEVISI (Vol. I pag. 234) non erano comparsi alla \nluce i documenti dei secoli IX e X nel T. V, parte II e III \ndelle Memorie Lucchesi. I quali per avventura danno a \nconoscere, che fuvvi allora in Toscana, e segnatamente \nnell’antico distretto della diocesi di Lucca, un Monte \nLabro diverso dall’altro testé descritto del compartimento \nprossetano. Quelle carte pertanto ne avvisano essere il \nMonte Labro lucchese corrispondente al poggio di \nBalconevisi fra la fiumana dell’Evola, che gli scorre a \ngrecale e il torrente Chiecina, lungo i poggi attraversati \ndalla strada che da Sanminiato guida per Collegalli a \nPalaja. \nIn quell’Articolo si vide, qualmente la chiesa di S. Jacopo \na Scopeto, al pari che la moderna chiesa prepositura di \nBalconevisi, come anche la soppressa di S. Pietro a \nBalconevisi, o in Valle Cunichisi, facevano parte del \npiviere di Quarazzana, ossia di Corazzano . – Vedere \nCORAZZANO . \nOra le pergamene dell’Arch. Arciv. di Lucca dei secoli IX \ne X, state rese di pubblico diritto, hauno posto in chiaro \nqualmente nelle adiacenze di Balconevisi a quell’età non \nsolo esisteva la chiesa di S. Pietro situata in luogo \nchiamato Valle Chunichisi, ma che il poggio su cui essa \nrisiedeva appellossi Monte Labro . \n\n\n\nLo provano due pergamene scritte in Lucca li 24 e 25 \n1uglio dell’anno 865, con la prima delle quali il prete \nGherifuso abitante in loco Quaratiana offre alcuni beni \nalla chiesa, cujus vocabulum est B. S. Petri, sita in Monte \nLabro . La seconda verte sopra una enfiteusi che Geremia \nvescovo di Lucca concede al prenominato prete Gherifuso \ndella chiesa e sostanze appartenenti a S. Pietro sita in \nMonte Labro, con obbligo di ufiziarla, di dare un desinare \na 12 poveri nella solennità di S. Pietro di giugno, e per la \nfestività di S. Regolo, che cade il 1 settembre, di recare \nogn’anno all’episcopio di S. Martino di Lucca due buone \ntorte soltanto. \nIn un altro istrumento del 29 marzo 916 trattasi di \nriedificare una nuova chiesa sotto lo stesso titolo di S. \nPietro, sita loco nominate Valle Chunichisi. \nArroge altro istrumento rogato in Lucca nel dì 11 agosto \n935, nel quale trattasi di una permuta di beni, posti in \nMonte Labro e in Valle Chunichisi, fra Gumperto del fu \naltro Gumperto e Corrado, vescovo di Lucca, il quale \nultimo ricevè quattro pezzi di terra situati in loco ubi \ndicitur Monte Labro; che un pezzo di terra da un lato \nconfinava con i beni e i fondamenti, ubi fuit ecclesia S. \nPetri, dando in cambio al predetto Gumperto un pezzo di \nterra montuosa e sterpeto prope loco ubi vocitatur Valle \nCunichisi... cui vocabulum fuit jam dicti B. S. Petro sito in \nMonte Labro . Le quali espressioni ne assicurano, che il \nprimitivo oratorio di S. Pietro a Monte Labro , o a \nBalconevisi nel 935 era già rovinato, mentre nel catalogo \ndel l260 si trova effettivamente in essere 1a chiesa di S. \nPietro a Valconevisi. – Vedere BALCONEVISI.",
    "original_title": "MONTE LABRO",
    "page": 286,
    "slug": "monte-labro",
    "byte_offset": 1789692
  },
  {
    "context": " talvolta  Saxum Laterone, nella Valle dell’Orcia.",
    "title": "MONTE LATERONE, o MONTE LATRONE",
    "body": "– Castello sopra \nil dorso di un poggio omonimo con rocca ed una chiesa \nplebana arcipretura (S. Clemente) cui sono annesse le \nchiese di S. Maria a Lamola e di S. Vittoria a Monte \nLatrone, nella Comunità Giurisdizione e circa 2 miglia \ntoscane a maestrale di Arcidosso, Diocesi di Montalcino, \ngia di Chiusi, Compartimento di Grosseto. \nÈ situato sopra la prominenza di un monte di arenaria che \ninoltrasi da Arcidosso verso maestro, fra la strada che \nmena allo sbocco dell’Orcia nell’Ornbrone, lungo il \ntorrente Zancona , che ne lambisce la base da ostro a \nponente. \nLa rocca del Monte Latrone è posta nella parte più elevata \ndel castello sopra una scolliera circondata da precipizi. – \nFino dal sec. IX Monte Latrone era posseduto dai mo naci \ndel Montamiata, confermato ai medesimi da varii \nimperatori e segnatamente dall’Imperatore Berengario I \ncon diploma del dicembre 915, quando egli affidò i1 \ngoverno del monastero di S. Salvatore sul Montamiata al \nMarchese Guido suo figlio. – Anche l’Imp eratore Corrado \nII, nel 5 aprile del 1027, e di nuovo nel 1036 confermò a \nWinizzone abate di detto monastero ed ai suoi monaci fra \nle altre cose la corte con la pieve di S. Maria in Lamole, il \ncastello di Monte Lotrone e sue appendici. Furono poi \nrogati dentro il castello medesimo due istrumenti nel 6 \naprile 1207 e nel 28 maggio 1209, che uno di essi davanti \nGualfredo Vescovo di Chiusi, e 1’altro fatto nella curia di \nD. Barlolommeo monaco del Montamiata proposto della \nchiesa di Montelatrone. Ott’anni dopo, entrati nella badia \n\nAmiatina i Cistercensi in luogo dei monaci neri, il \nPontefice Gregorio IX con bolla del 16 febbrajo 1236 \ndiretta all’abate di S. Severo d’Orvieto, ordinò loro di \nprocurare che gli uomini del castel dell’Abbadia, e gli \nabitanti del Castello di Monte Latrone prestassero \nall’abate del Montamiata i servigi e gli oneri stati soliti per \nlo addietro retribuire ai monaci neri della stessa badia. Nel \n1240 ai 15 giugno D. Manfredi abate del monastero \nAmiatino, risedendo nella curia di Monte Latrone, inviò \nprotesta a D. Graziano castellano imperiale d’Arcidosso \nad oggetto di far conoscere che al suo monastero \napparteneva la metà per indiviso del mercato di Lamola. – \n(ARCH. DIPL. FIOR. Carte della badia Amiatina). \nFino alla suddetta età il Castello di Monte Latrone, \nsebbene in quanto alla giurisdizione politica dipendesse \ndagli abati di S. Salvatore, pure rispetto all’alto dominio \nfu sottoposto al Comune di Orvieto, oppure alla \nRepubblica di Siena; la quale fino dal principio del secolo \nXIII questo al pari di molti altri castelli del Mont’Amiata \nfece occupare. Infatti nel 21 marzo dell’anno 1204 il \nsindaco della badia di S. Salvatore e il castellano di Monte \nLatrone si obbligarono cedere alla Repubblica di Siena il \ndetto castello, e poco dopo fu fatto giuramento dagli \nabitanti del Monte Latrone con la condizione di pagare lire \n15 di censo annuo, e un cero di libbre 12 per la festa di S. \nMaria di agosto alla chiesa maggiore di Siena. – Lo stesso \ngiuramento di fedeltà a Siena fu rinnovato dagli uomini di \nMonte Latrone nel dì l0 luglio 1217, quindi nel 30 ottobre \n1254 nella piazza di detto castello davanti alla chiesa di S. \nClemente fu confermato. Finalmente nel 3 dicembre 1256, \nnel 18 marzo 1257, e nel 19 maggio 1259 rinnovaronsi gli \natti stessi dal popolo adunato nella chiesa di S. Vittoria di \nMonte Latrone in presenza degli ambasciatori di Siena. – \n(ARCH. DIPL. SAN. Kaleff. vecch.) \nMa insorta fra i Senesi e gli Orvietani nuova guerra, nel \n1260, il conte Ildebrandino si mosse da Arcidosso, e \nriunite le sue masnade a quelle degli Orvietani, assalì e si \nimpossessò del Castello di Monte Latrone. Per la qual \ncosa il popolo sanese inviò tosto costà fanti e cavalli per \ndiscacciarne l’oste, ma non essendo le truppe di Siena \nsufficienti all’opera, vennero raccolte nuove genti dal \ncontado, sicchè con le tedesche inviate da Napoli, appena \naccaduta la battaglia di Montaperto, i Sanesi furono in \ngrado di riacquisiare nell’anno istesso Monte Latrone \ndopo avere i suoi abitanti sostenuto un corto assedio. \nA questo fatto ne richiama una carta del 1266 della badia \nAmiatina, consistente in una specie d’inventario dei danni \nrecati dai Sanesi a quel monastero durante 1’assedio e \noccupazione del castello di Monte Latrone. \nNel 1263 gli uomini di Monte Latrone, adunati in \nconsiglio, di consenso dell’abate di S. Salvatore avevano \ngià convenuto di prendere il rettore o podestà ad elezione \ndella Signoria di Siena. \nDissi di consenso dell’abate del Montamiata, mentre tutti i \ndocumenti di quell cenobio concorrono a provare anche \ndopo il 1266 1a giurisdizione civile di quei mitrati sopra \ngli uomini di Monte Latrone. \nTale fu un monitorio del 5 febbrajo 1294 col quale D. \nCurrado monaco e procuratore dell’abate di S. Salvatore \nprotestò davanti al notaro del potestà di Monte Latrone \ncontro gli abitanti del detto castello per gl’istrumenti, \nprivilegi, e atti pubblici stati da essi tolti dal cassero, o \n\n\n\ntorre di quel comune in pregiudizio del monastero \nAmiatino, alla qual epoca ivi si dichiara, che la badia di S. \nSalvadore era sottoposta al Comune e Consoli di Orvieto. \nInoltre si dimostra, se non il diretto, l’utile dominio sul \nterritorio e castello di Monte Latrone a favore dei monaci \nAmiatini da un mandato di procura del 20 novembre 1365 \nfatto dall’abate Giovanni Neri di Firenze a nome anche \ndei suoi confratelli di S. Salvatore in testa del monaco D. \nPietro di Bencivenni per risquotere dal comune di Monte \nLatrone l’annuo canone di lire cento. – E qualcosa più del \ngiuspatronato ci scuopre un altro documento del 17 luglio \n1381 fatto in Monte Latrone da D. Andrea Bucci come \nprocuratore dell’abate e monaci Amiatini, nel quale si \ndice, che avuti in considerazione i diritti di quel \nMonastero sui beni lasciati da Galasso Albergotti di \nArezzo, e da donna Servita sua moglie, già abitatori di \nMonte Latrone, per esser morti quei due coningi senza \nfigli ed altri legittimi eredi, il detto sindaco con quell’atto \nentrava al possesso dei loro beni ivi descritti. \nTale lo mostra un atto dell’8 gennajo 1289 fatto nella \ncuria dell’abate in Monte Latrone, col quale gli uomini di \ndetto castello elessero un sindaco per ricevere dall’abate \ndi S. Salvatore alcune grazie che proponevasi accordargli \ncirca allo statuto sull’eredità ab intestato ; mercè cui fu \ndeliberato, che in casi simili succedesse il parente più \nprossimo e che fossero validi i legati di coloro che \nfaceveno testamento verbale. \nTale inoltre può dirsi un atto rogato in Monte Latrone li 2 \naprile 1293, col quale D. Pietro abate del Monastero \npredetto per terminare le vertenze nate pei confini tra il \nComune di Monte Latrone e quello di Monte Nero, \ndestina sette massari per parte, affinchè fissassero i \ntermini sui1uoghi controversi. \nFinalmente nel 1369 i Signori XII di Siena accordarono \nagli abitanti di Monte Latrone condizioni onorevoli; fra le \nquali furonvi le seguenti, 1° difendere e proteggere il \ncomune e uomini di Monte Latrone poco innanzi \nassoggettatisi alla Repubblica; 2° edificare sulla sommità \ndel paese un cassero (la rocca) per difesa e guardia della \nsottostante terra; 3° viceversa che gli uomini di Monte \nLatrone dovessero recare a Siena ogn’anno per S. Maria \nd’agosto un palio del valore almeno di 20 fiorini; 4° che \nfosse in arbitrio dei Signori XII di levare o aumentare i \ncapitoli delli statuti di Monte Latrone; 5° e che terminata \nogni rissa e discordia avuta, dovesse mantenersi perpetua \npace fra gli uomini di detto comune e quegli d’Arcidosso, \nec. (loc. cit. Kaleff. nero .) \nDal suddetto trattato pertanto apparisce, che il cassero di \nMonte Latrone, di cui fanno menzione più carte della \nbadia Amiatina, tra le quali una scritta li 16 ottobre 1284, \ndoveva essere nel 1369 rovinato. \nImportanti per la storia municipale di questa contrada \nsono i capitoli dai reggitori del Comune di Siena al \npopolo di Monte Latrone accordati sotto di 17 aprile \n1417, come quello; 1° che nel termine di 18 mesi dal dì \nche restava terminata la guerra accesa fra la Repubblica \nsenese e il Conte Bertoldo Orsini di Pitigliano, il comune \ndi Monte Latrone dovesse fabbricare un ponte sopra il \nfiume Zancona, che per antico vi soleva essere; 2° che per \ndetta spesa gli veniva rilasciato il dazio o gabella che \nsoleva pagarsi di 6 denari per ciascuna soma di mosto, di \nsoldi 3 per ogni soma d’uva ecc., e così il ritratto delle \n\ngabelle di carne, pesce, vino, o altro che si vendeva a \nminuto, dazi tutti di pertinenza del comune di Siena. – \n(ARCH. DIPL. SAN. Kaleffo rosso). \nIn quanto alle chiese già comprese dentro il territorio e \ngiurisdizione di Monte Latrone è da rammentarsi \nl’antichissima pieve di S. Maria a Lamola, o Lamole, ora \nsemplice oratorio posto nella direzione e giurisdizione di \nArcidosso. \nDi essa è fatta parola in un privilegio dell’anno 855 \ndell’Imperatore Lodovico II, confermato nell’860 \ndall’Imperatore Arnolfo alla badia di S. Salvadore, da \nBerengario nel 915, da Corrado II nel 1036, ed in seguito \nda bolle esistenti di varj pontefici. Anche un istrumento \ndell’Archivio Amiatino, del gennajo 853, è dato nel vico \ndi Lamole, dove quelli abati stabilirono il mercato \nsabatino, concesso dall’Imperatore Guido al loro \nmonastero per privilegio spedito da Roselle nel 14 \nsettembre 892. Dondechè nella protesta fatta, sotto dì 15 \ngiugno 1240, dall’abate del Montamiata apparisce che \nquel mercato da tempo antico si teneva ogni sabato in \nLamole, e che il frutto apparteneva per metà alla precitata \nbadia, a pregiudizio della quale coll’annuenza imperiale \nera stato aperto di corto un altro mercato in Arcidosso. – \nVedere GROSSETO, e SOVANA. \nLa chiesa di S. Maria a Lamole a tre navate è di struttura \ndel medio evo, e vi si conserva un simulacro di Maria SS., \na cui sogliono ricorrere per devozione i popoli de’paesi \nlimitrofi. \nL’epoca però del suo fabbricato dovrebb’essere posteriore \nal 1264, stantechè in detto anno per cagione di guerre la \nchiesa plebana di Lamole fu soggetta a un bruciamento. – \n(ARCH. DELLO SPEDALE DI SIENA). – Vedere \nLAMOLE, o LAMOLA, AMOLA. \nDel convento di S. Processo, abitato sino dal secolo XIV \ndai Minori Conventuali, esistono gli avanzi con vasta \nchiesa annessa in mezzo a una campagna fra Monte \nLatrone e Castel del Piano presso il fiumicello Ente. A \ncotesto claustro appella un testamento fatto in Monte \nLatrone li 14 dicembre l349, col quale maestro Fuccio del \nfu Bindo di detto castello dispone di esser sepolto nella \nchiesa di S. Processo de’Frati Minori. – Questo convento \nfu soppresso sino dall’anno 1783 e i di lui beni ammensati \ne quelli dello spedale di Castel del Piano. – Esistono \naltresì i ruderi dell’antica cella di S. Benedetto de Saxo \nLaterone accennata nelle bolle di Gregorio V (anno 996, \n26 maggio), e di Eugenio III a favore della badia \nAmiatina. \nNel novero delle chiese di Monte Latrone eravi la \nprepositura di S. Vittoria, che fu la prima parrocchia di \nquesto castello, riunita nel secolo XV alla cura di S. \nClemente, state entrambe filiali della pieve di S. Maria a \nLamola sino a che quella di S. Clemente fu innalzata \nall’onore di pieve con titolo di arcipretura. \nNacque in Mante Latrone nel secolo XIV il padre Andrea \ndell’Ordine francescano, che fu vescovo di Laodicea, e \npatriarca di Antiochia, morto nel 1396. \nLa parrocchia di S. Clemente a Monte Latrone, o Laterone \nnel 1595 aveva 811 abitanti, nel 1640 ne contava 626, nel \n1745 era discesa a 558 anime, ma nel 1833 la sua \npopolazione era salita a 1202 abitanti.",
    "original_title": "MONTE LATERONE, o MONTE LATRONE",
    "page": 287,
    "slug": "monte-laterone-o-monte-latrone",
    "byte_offset": 1795767
  },
  {
    "context": "nel suburbio orientale di Firenze.",
    "title": "MONTELATICO",
    "body": "– È \nuna contrada tuttaltro che montuosa, mentre consiste in \nuna bassa pianura ridotta per la maggior parte ad uso di \norti irrigabili fra la chiesa di S. Salvi, nel cui popolo \nattualmente è compresa, e la porta alla Croce, già della \nparrocchia di S. Ambrogio di Firenze. \nDa questa contrada, che trovasi rammentata sino dal mille \nspecialmente nelle carte dell’ospedale di S. Paolo in \nBorgo Pinti, e del monastero di S. Felicita, presero il \ncognome varie famiglie di quel suburbio, fra le quali una, \nda cui escì l’abate Ubaldo Montelatici fondatore \ndell’Accademia de’Georgofili di Firenze.",
    "original_title": "MONTELATICO",
    "page": 289,
    "slug": "montelatico",
    "byte_offset": 1807663
  },
  {
    "context": "nella Valle dell’Ombrone sanese.",
    "title": "MONTE LATTAJA",
    "body": "– \nVedere LATTAJA.",
    "original_title": "MONTE LATTAJA",
    "page": 289,
    "slug": "monte-lattaja",
    "byte_offset": 1808327
  },
  {
    "context": "nella Val d’Asso.",
    "title": "MONTE LEFRÈ, o LIFRÈ",
    "body": "– Villa \nsignorile presso una rocca smantellata con chiesa che fu \nparrocchiale (S. Biagio) riunita alla cura di Montisi (SS. \nFlora e Lucilla), nelle Comunità e circa 3 miglia toscane a \nscirocco di Trequanda, Giurisdizione e Diocesi di Pienza, \ngià di Arezzo, Compartimento di Siena. \nRisiede sopra un risalto di poggio calcareo-cavernoso \nformante uno sprone di quelli che separano dalla Val di \nChiana il vallone dell’Asso, la qual fiumana le resta a \nponente poco lungi dalla strada che da Trequanda scende \na S. Giovanni d’Asso. \nL’etimologia ed origine di questo luogo montuoso è \nignota, quando non fosse ammessa per probabile \ncongettura quella di derivarla da un antico possessore per \nnome Liutfrido, detto per sincope Lifrè. Nel 1217 era in \nMonte Lifrè un potestà minore del contado sanese, cioè \ninnanzi che vi sorgesse la rocca triangolare di cui restano \nin piedi grandiosi avanzi. \nPresso la stessa rocca esiste la casa e fattoria della nobil \ncasa Martinozzi di Siena derivata da un Martinozzo nativo \ndi Montepulciano che fiorì sul principio del 1300. Per la \nqual cosa è probabile che dopo la detta epoca i Martinozzi \nedificassero in Monte Lifrè la villa e la cappella annessa, \ncui il Pontefice Pio II nel 1463 accordò indulgenze e \nprivilegi. – Vedere MONTISI.",
    "original_title": "MONTE LEFRÈ, o LIFRÈ",
    "page": 289,
    "slug": "monte-lefr-o-lifr",
    "byte_offset": 1808402
  },
  {
    "context": "in Val di Cornia.",
    "title": "MONTE LEO",
    "body": "– Vedere MONTE ROTONDO DI MASSSA MARITTIMA.",
    "original_title": "MONTE LEO",
    "page": 289,
    "slug": "monte-leo",
    "byte_offset": 1809756
  },
  {
    "context": "",
    "title": "MONTE LEONE nella Val di Cecina",
    "body": "– Vedere MONTE CATINI di Val di Cecina.",
    "original_title": "MONTE LEONE nella Val di Cecina",
    "page": 289,
    "slug": "monte-leone-nella-val-di-cecina",
    "byte_offset": 1809836
  },
  {
    "context": "",
    "title": "MONTE LEONE in Val d’Ombrone senese",
    "body": "– Vedere MONT’ORSAJO.",
    "original_title": "MONTE LEONE in Val d’Ombrone senese",
    "page": 289,
    "slug": "monte-leone-in-val-d-ombrone-senese",
    "byte_offset": 1809916
  },
  {
    "context": "nel Val d’Arno superiore.",
    "title": "MONTELFI",
    "body": "– Casale dove fu \nun castelluccio attualmente ridotto a casa colonica, che dà \nil titolo ad una chiesa parrocchiale (S. Quirico) nel piviere \ndell’Incisa, Comunità Giurisdizione e circa miglia toscane \n4 a maestrale di Figline, Diocesi di Fiesole, \n\nCompartimento di Firenze. \nSiede in costa a cavaliere della strada postale aretina sulla \nsinistra dell’Arno. \nDi questo luogo si ha memoria fino dal 1078 in un \nconratto rogato li l2 marzo in Coltibuono judicaria \nflorentina e in altro rogito del luglio 1342 dato nella \ncanonica di S. Miniato a Celle, entrambi appartenuti alla \nbadia di Montescalari. \nLa parrocchia di S. Quirico a Montelfi nel 1833 contava \n311 abitanti.",
    "original_title": "MONTELFI",
    "page": 289,
    "slug": "montelfi",
    "byte_offset": 1809987
  },
  {
    "context": "",
    "title": "MONTE LIFRÈ",
    "body": "– Vedere MONTE LEFRÈ.",
    "original_title": "MONTE LIFRÈ",
    "page": 289,
    "slug": "monte-lifr",
    "byte_offset": 1810713
  },
  {
    "context": "in Val d’Arbia.",
    "title": "MONTE LISCARI, o MONTELISCAI",
    "body": "– \nCasale già Castello che ha una chiesa parrocchiale (S. \nPietro) cui fu annesso il popolo di S. Giorgio all’Api, o ai \nLupi nel piviere del Bozzone, Comunità delle Masse S. \nMartino di Siena, dalla qual città Monteliscai è 3 miglia \ntoscane a maestrale nella Giurisdizione Diocesi e \nCompartimento sanese. \nRisiede sopra una piaggia alla destra del torrente Bozzone \nattraversato dalla strada provinciale di Castelnuovo della \nBerardenga e del Chianti. \nDella chiesa di S. Pietro al Monte Liscari si hanno notizie \nsino dal secolo XI; poichè essa all’anno 1089 era già \nsoggetta alla badia di S. Pietro a Roti de’Camaldolesi; e \nnel settembre del 1101 Rodolfo priore della chiesa di S. \nPietro a Monte Liscari per atto rogato nel Castello stesso \nconfermò a Ranieri abate di Roti il padronato della chiesa \ndi S. Pietro a Monte Liscari. – Anche i patroni della vicina \nchiesa di S. Giorgio all’Api per istrumento dell’aprile \n1119, scritto presso il Castello di Monte Liscari, cederono \nal nominato Ranieri abate di Roti il giuspadronato di \nquella chiesa. \nIl castello di Monte Liscari fu preso nel 1229 e disfatto \ndall’oste fiorentina. – Vedere LAPI (S. GIORGIO A). \nDi contro alla chiesa parrocchiale sorge la villa detta del \nSerraglio della nobil famiglia sanese del Taja, nel cui orto \nscaturisce una piccola vena d’acqua minerale. \nLa parrocchia di S. Pietro a Monte Liscari, o Liscai, nel \n1833 contava 295 abitanti.",
    "original_title": "MONTE LISCARI, o MONTELISCAI",
    "page": 289,
    "slug": "monte-liscari-o-monteliscai",
    "byte_offset": 1810756
  },
  {
    "context": "in Val d’Era.",
    "title": "MONTE LOPPIO, e MONTELOPIO",
    "body": "– \nCasale la cui chiesa parrocchiale (S. Martino) nel pivier di \nFabbrica, fu riunita alla chiesa plebana, nella Comunità \nGiurisdizione e circa miglia toscane 4 e 1/2 \na scirocco di Peccioli, Diocesi di Volterra, Compartimento \ndi Pisa. \nÈ sopra una collina cretosa fra il torrente Roglio dell’Isola \ne il borro di Filetto. \nEra costà una mansione dei Templari o piuttosto dei \ncavalieri di Rodi, rammentata negli atti del sinodo \nvollerrano del 1356. – Vedere FABBRICA in Val d’Era.",
    "original_title": "MONTE LOPPIO, e MONTELOPIO",
    "page": 289,
    "slug": "monte-loppio-e-montelopio",
    "byte_offset": 1812265
  },
  {
    "context": "",
    "title": "MONTE S. LORENZO (CASTEL DI)",
    "body": "– Vedere \nLORENZO (CASTEL SAN) in Val di Cornia cui si può \naggiungere, qualmente nel 1390, per contratto del 5 aprile \nrogato nel comune di Orticaja presso Pisa, un Matteo del \n\n\n\nfu Pepo da Sassoforte vende a Martino del fu Ghino del \ncomune di Campiglia marittima due terze parti per \nindiviso di 26 pezzi di terra, con un palazzo e alquante \ncase, il tutto situato nel comune del Monte S. Lorenzo a \nCornino, distretto di Pisa, mediante il prezzo di 700 \nfiorini d’oro, alienando pure tutti gli altri beni meno quelli \nche aveva ricevuto ad enfiteusi dal vescovo di Massa \nmarittima, posti alla Costa chiamata del Vescovo; alla \ncondizione peraltro che il giuspadronoto della chiesa e \npieve del Monte S. Lorenzo fosse riservato al venditore. \nLo stesso Martino di Campiglia acquistò anche l’altra \nterza parte dei beni medesimi da ser Pietro del fu Nardo \nda Vecchiano cittadino pisano per 500 fiorini d’oro. – \n(ARCH. DIPL. FIOR. Carte dell’Arch. gen.)",
    "original_title": "MONTE S. LORENZO (CASTEL DI)",
    "page": 289,
    "slug": "monte-s-lorenzo-castel-di",
    "byte_offset": 1812810
  },
  {
    "context": "(Mons Laurus) nel Val d’Arno fiorentino.",
    "title": "MONTE LORO",
    "body": "– Castello con pieve antica (S. Gio. Battista) \nnella Comunità Giurisdizione e circa 5 miglia toscane a \nmaestrale del Pontassieve, Diocesi di Fiesole, \nCompartimento di Firenze. \nÈ situato sopra uno dei poggi che stendonsi da Fiesole fra \nil torrente Sieci, che gli scorre da levante a scirocco, e il \ntorrente Falle, che gli passa da ponente a libeccio, \nentrambi i quali si vuotano in Arno un miglio toscano e \nmezzo sotto Monte Loro. \nDi questo luogo s’incontrano memorie fino dal 1042, \nquando possedevano beni in Monte Loro , e in Monte \nFanno i nobili di Cercina. – Vedere CERCINA. – Ma il \ncastello e giurisdizione di Monte Loro sino da quell’età fu \ndei vescovi di Fiesole; ai quali prelati in seguito venne \nconfermato il Castello corte e pieve di S. Giov. Battista a \nMonte Loro dal pontefice Pasquale II con bolla del 9 \nmarzo 1103, da Innocenzo II nel 16 novembre 1134 e da \nAnastasio IV nel 30 dicembre 1153. \nNel Castello di Monte Loro i vescovi di Fiesole ebbero \npalazzo, e costà alcuni di loro passavano i mesi estivi. Ciò \nalmeno apparisce in tre documenti nella prima metà del \nsecolo XIII. Il primo del 1228 è il giuramento di fedeltà \nche fecero davanti al vescovo Ildebrando gli abitanti di \nMonte Loro; il secondo del 20 agosto 1232 riguarda una \nprotesta fatta in Monte Loro da Novello del fù Pistojese di \nPistoja davanti a Ildebrando Vescovo di Fiesole, a tal \nuopo delegato pontificio, col quale atto il comparente \ndichiara di esser pronto a stare in giudizio contro Filippo \ndi Vicino curatore di due pupilli. In conseguenza di chè il \nVescovo Ildebrando fece dare l’assegnazione di termine \nalle parti per comparire davanti a lui a tutto il prossimo \nsettembre. – I1 terzo documento è una bolla dello stesso \nVescovo Ildebrando data nel castel di Monte Loro li 8 \nagosto 1244, per raccomandare ai suoi diocesani di fare \nl’elemosina al nuovo spedale della Misericordia di Prato \nsotto il titolo di S. Barnaba, nel quale si ricevevano, si \ncuravano gl’infermi, e si allattavano i bambini orfani o \nabbandonati, esortando tutto il suo popolo a questa pia \nopera e concedendo 40 giorni d’indulgenza a coloro che \nsoddisfacessero la pia elemosina. – (AMMIR. dei Vescovi \ndi Fiesole. – ARCH. DIPL. FIOR. Carte del Patrimonio \nEccles. di Pistoja, e degli Spedali di Prato .) \nIl castello di Monte Loro sotto il governo della \nRepubblica Fiorentina fu capoluogo e diede il nome a una \ndelle 76 leghe della repubblica, ossia della Landver di \n\nquella età; delle quali leghe fu dato un cenno all’Articolo \nBAGNO A RIPOLI Vol. I pag. 245. \nLa pieve di S. Giovanni a Monte Loro è matrice della sola \nchiesa parrocchiale di S. Salvatore in Valle, ed il suo \npopolo nel balzello del 1444 trovasi impostato per dieci \nfiorini d’oro. \nLa parrocchia plebana di S. Giovanni Battista di Monte \nLoro nel 1551 contava 225 abitanti, nel 1745 ne aveva \n198, e nel 1833 noverava 255 abitanti.",
    "original_title": "MONTE LORO",
    "page": 290,
    "slug": "monte-loro",
    "byte_offset": 1813820
  },
  {
    "context": "in Val d’Ambra.",
    "title": "MONTE LUCCI o MONTELUCI",
    "body": "– \nVilla signorile, nella Comunità e miglia toscane uno a \nscirocco di Pergine, ossia dei cinque comunelli distrettuali \ndi Val d’Ambra, Giurisdizione di Montevarchi, Diocesi e \nCompartimento di Arezzo. \nRisiede sopra uno dei poggi posti a levante della fiumana \nd’Ambra, i quali separano le acque di esso vallone da \nquelle che mediante minori rivi scolano direttamente \nnell’Arno. \nAnche questa villa nel socolo XI portava l’onorevole \ntitolo di castello, quando essa era soggetta all’abate e ai \nmonaci della badia di Agnano. – Vedere ABAZIA DI \nAGNANO. – AMBRA (VISCONTADO DI) e PERGINE \nComunità.",
    "original_title": "MONTE LUCCI o MONTELUCI",
    "page": 290,
    "slug": "monte-lucci-o-monteluci",
    "byte_offset": 1816822
  },
  {
    "context": "fra laValle dell’Ambra, e quella dell’Arbia.",
    "title": "MONTE LUCO DEL CHIANTI, o DELLA BERARDENGA",
    "body": "– È una delle montuosità più prominenti della \ngiogaja che separa il Chianti dal Val d’Arno superiore, la \nquale si collega a scirocco col Monte Fienali, e a \nmaestrale con quelli di Monte Grossi e di Coltibuono. \nScandagliato dall’astronomo P. Inghirami, si trovano le \nvestigia del Castello di Monte Luco, poste sulla vetta del \nmonte omonimo, a 1422 braccia, ossiano tese 425,8 più \nalte del livello del Mediterraneo. \nQuesta sommità e la sua faccia meridionale che \nacquapende in Val d’Arbia spetta alla Comunità di Gajole, \ndel Compartimento di Siena, mentre il fianco opposto che \nscende in Val d’Ambra è compreso nella Comunità del \nBucine, Compartimento di Arezzo. – Vedere \nBERARDENGA (MONTE LUCO DELLA), BENICHI \n(MONTE) e GAJOLE Comunità.",
    "original_title": "MONTE LUCO DEL CHIANTI, o DELLA ",
    "page": 290,
    "slug": "monte-luco-del-chianti-o-della-berardenga",
    "byte_offset": 1817490
  },
  {
    "context": "",
    "title": "MONTE LUCO A LECHI",
    "body": "– Vedere LECCHI (S. MARTINO A).",
    "original_title": "MONTE LUCO A LECHI",
    "page": 290,
    "slug": "monte-luco-a-lechi",
    "byte_offset": 1818361
  },
  {
    "context": "",
    "title": "MONTE LUNGO nel Val d’Arno superiore",
    "body": "– Casale già \nCastello con chiesa perrocchiale (S. Maria) filiale della \npieve di Monte Marciano, nella Comunità Giurisdizione e \n3 miglia toscane a grecale di Terranuova, Diocesi e \nCompartimento di Arezzo. \nGiace sull’altipiano cretoso delle colline che formano base \nal monte di Pratomagno, fra la strada che guida al Borro e \na S. Giustino ed il torrente Ciofenna che scende al suo \nponente dal poggio di Loro. \nFu questo uno dei tanti castelli dei Conti Guidi \nrammentato nei diplomi imperiali ad essi concessi da \nArrigo VI e da Federigo II, per cui in Monte Lungo ebbero \ngiurisdizione e dominio indiviso più personaggi della \nstessa prosapia. Ciò risulta da un istrumento del 1230 che \ncita l’Ammirato nella storia di quella famiglia, col quale \nun Conte Teudegrimo di Porciano vendè la sua parte di \nMonte Lungo ai figli del conte Marcovaldo di Dovadola \ndi lui cugini. Da questi dinasti sembra che nel secolo dopo \nMonte Lungo passasse in un Nastagio di Puccio de’conti \ndi Monte Lungo, il quale nel 1302 fu condannato in \ncontumacia dal potestà di Firenze Cante de’Gabbrielli da \nGubbio, perchè quel ribelle ghibellino insieme con gli \nUbaldini di Mugello, gli Ubertini di Gaville e di Arezzo, e \ni Pazzi del Val’Arno, aveva assalito e preso il Castel di \nPiano. – (RIFORMAG. DI FIR.) – Vedere PIAN TRAVIGNE. \nLa parrocchia di S. Maria a Monte Lungo nel 1833 \ncontava 328 abitanti.",
    "original_title": "MONTE LUNGO nel Val d’Arno superiore",
    "page": 290,
    "slug": "monte-lungo-nel-val-d-arno-superiore",
    "byte_offset": 1818421
  },
  {
    "context": "",
    "title": "MONTE LUNGO in Val di Magra",
    "body": "– È uno sprone \ndell’Appennino della Cisa, che dà il vocabolo a una \ncontrada con chiesa parrocchiale (S. Benedetto) nella \nComunità Giurisdizione Diocesi e circa 8 miglia a \nsettentrione di Pontremoli, Compartimento di Pisa. \nTrovasi la chiesa di Monte Lungo sulla strada maestra \ndella Cisa, a 1442 braccia sopra il livello del mare \nMediterreneo, poco lungi delle sorgenti del torrente \nMagriola che vengono dal Monte Molinatico passando a \nponente di Monte Lungo , mentre dal lato di levante \nsorgono le fonti della Civasola, della Lonzola e del fiume \nMagra, in cui tutti i suddetti torrenti scendendo il monte si \ncongiungono. \nFu questo luogo prima del mille sottoposto alla celebre \nbadia de’Benedettini di S. Colombano di Bobbio, dai \nquali ripete l’origine la cappella, ora parrocchia di S. \nBenedetto a Monte Lungo . \nMonte Lungo e rammentato in un placito pronunziato \nnell’agosto del 972 nella villa di Gragio dal Marchese \nOberto conte del Palazzo in Italia, e abate commendatario \ndella ricca badia di Bobbio; a favore della quale egli \nproferì condanna contro i monaci di S. Martino di Pavia \nper aver questi fatto tagliare una quantità di cerri nelle \nforeste di Montelungo; in silva una quae est posita in loco \nqui dicitur Montelongum. – Vedere LAGO PELOSO, e \nZERI. \nL’essere stata la badia di Bobbio padrona di una parte \ndell’Appennino della Cisa e di Pontremoli, ci sprona forte \na credere, che quel Marchese Oberto stato conte del \nPalazzo sotto i due primi Ottoni, che fu stipite e autore di \nquattro illustri prosapie d’Italia, incorporasse al suo \npatrimonio una parte di beni della commenda abbaziale \nBobbiense a lui stati concessi in benefizio dall’Imperatore \nOttone I; in guisa che due secoli dopo l’Imperatore \nFederigo I con diploma del 1164 ebbe a confermare al \nmarchese Obizzo Malaspina, capo di una delle quattro \nfamilie, tra le altre terre e possessioni avite del contado \nlunense, anche la quarta parte di Monte Lungo. – Vedere \nPONTREMOLI, e ZERI. \nLa parrocchia di S. Benedetto a Monte Lungo nel 1833 \nnoverava 285 abitanti.",
    "original_title": "MONTE LUNGO in Val di Magra",
    "page": 291,
    "slug": "monte-lungo-in-val-di-magra",
    "byte_offset": 1819886
  },
  {
    "context": "nel Val d’Arno inferiore.",
    "title": "MONTE LUPO, o MONTELUPO",
    "body": "– Castello con sottostante borgo capoluogo di \nuna comunità, come lo fu finora di una potesteria, \nattualmente riunita al vicariato Regio di Empoli, con \nchiesa battesimale (S. Gio. Battista) già sotto il piviere di \nS. Ippolito in Val di Pesa, Diocesi e Compartimento di \nFirenze. \nIl Castello con la rocca di Monte Lupo risiede sopra un \npoggetto a levante del borgo, il quale è in pianura \nattraversato dalla strada regia pisana sullo sbocco \ndell’antica via maestra del Malmantile, lungo la ripa \nsinistra dell’Arno, e sulla destra della Pesa, la qual \nfiumana confluisce nel fiume maggiore passato il ponte di \nMonte Lupo, e dirimpetto al castello di Capraja. \nTrovasi Monte Lupo nel grado 28° 40’ 5\" di longitudine e \n43° 44’ di latitudine quasi miglia toscane 14 per la strada \npostale a ponente di Firenze, e miglia toscane 4 e 1/2 a \n1evante di Empoli. \nSe vi fu paese o castello che poteva sperare di ottenere una \nstoria peculiare sua propria, sarebbe stato questo di Monte \nLupo, tostochè esso cent’anni sono (nel 1740) ha avuto \nper suo potestà il Dott. Domenico Maria Manni, che fu \nl’uomo il più diligente ed erudito fra tanti dotti della sua \netà in materia di notizie municipali. Ma non avendo egli \nfatta cotesta istoria di Monte Lupo, è segno non dubbio \ndella sua poca importanza, rispetto a memorie antiche. – \nInfatti esso deve la sua origine alle piccole guerre che nel \nprincipio del secolo XIII si facevano fra i Pistojesi \nfortificati in Capraja e i fiorentini che a soggezione di \nquelli nel 1203 fabbricarono sulla riva opposta dell’Arno, \ne non già disfeciono, come disse Ricordano Malespini, il \ncastello di Moute Lupo. Avvegnachè in un trattato di \ntregua firmato il 3 giugno del 1204 per mediazione dei \nLucchesi fra il Comune di Pistoja con i signori e abitanti \ndi Capraja da una parte, ed i consoli di Firenze dall’altra, \nfu stabilito che i Fiorentini non dovessono cavalcare nè \nrecar danno dalla parte dell’Arno, dov’è Capraja del \ncontado di Pistoja, e altronde che i Pistojesi, Caprajesi, e \nGuido Borgognone coi suoi figli non potessero far \ncavalcate, nè danneggiare dall’opposta parte dell’Arno \ndove è Montelupo, stato edificato di nuovo dai Fiorentini, \nex illorum (Florentinorum) parte Arni, ubi est Montelupus \na Florentinis NOVITER AEDIFICATUS, nec in \nMontelupo, etc…Actum in Ecclesia S. Quirici inter Pesam \net Arnum, anno 1204, III. Non. Junii Indict. VIII. – \n(ZACCAR. Anecd. Pistor.). – Vedere CAPRAJA nel Val \nd’Arno inferiore, e AMBROGIANA. \nCosì è volgata opinione che a dispetto de’Caprajesi il \nComune di Firenze desse al nuovo castello per pompa di \nmilitare alterigia il nome di Monte Lupo. Donde è noto \nl’adagio che ne derivò dicendo: \n \n\nPer distrugger questa Capra \n Non vi vuol altro che un Lupo. \n\n \nNon dirò della scherzevole origine che nel suo Malmantile \nracquistato diede Lorenzo Lippi a questo luogo, che \nMontelupo volle si chiamasse da un’azione guerresca di \nParide campione di quel suo poema eroicomico (Canto \nXII). \nAnche Ammirato il Giovene trovò nelle Riformagioni \nfiorentine il trattato definitivo di pace fra il Comune di \nFirenze e il conte Guido Borgognone, suoi figliuoli ed \n\n\n\nuomini di Capraja, i quali, all’escire del mese di ottobre \n1204, giurarono in mano dei consoli fiorentini di ubbidire \na quel Comune col sottoporre Capraja alla repubblica, nel \ntempo che si obbligarono pagare 26 danari di moneta per \nogni focolare, e di far guerra a volontà de’consoli, \neccettuato l’Imperatore, e per tre anni di non farla ai \nLucchesi. – A maggiormente assicurare la buona volontà \nde’conti e uomini di Capraja, essi rilasciarono liberamente \nai Fiorentini tutto il territorio che possedevano dalla parte \ndell’Arno dov’era Montelupo. Viceversa i consoli del \nComune di Firenze promisero loro difenderli dai Pistojesi, \nda ogni altro nemico, e di non disfare il castello o rocca di \nCapraja senza il consenso de’suoi padroni. – (AMMIR. \nStor. Fior. Lib. I). \nInfatti nelle migliori edizioni della Cronica di Giovanni \nVillani è detto, che i Fiorentini nel 1203 fabbricarono sul \npoggio il castello di Monte Lupo, dopo aver disfatto \nMalborghetto , borgo posto a piè di quel castello, dov’è \noggi la terra di Monte Lupo, e l’opposero a Capraja, \nperchè servisse di freno a’quei conti. \nAll’Articolo AMBROGIANA, villa granducale posta un \nquarto di miglio toscano a ponente di Montelupo mostrai \nqualche dubbio che la cbiesa parrocchiale di S. Quirico \nfra l’Arno e la Pesa fosse stata riunita a quella di S. Lucia \nall’Ambrogiana; nè fia improbabile il credere che essa \nservisse anche di prima parrocchia, alla popolazione di \nMalborghetto , e conseguentemente alla contrada dove \nattualmente è il borgo di Monte Lupo. Intorno a che \nporgeva motivo da dubitarne non tanto la notizia data dal \nVillani, che il luogo di Malborghetto prima del 1203 \napparteneva ai nobili di Capraja, ma il trovare fra i \ndocumenti dei conti Cadolingi una donazione del 9 aprile \n1003 a favore della badia di Borgonuovo a Fucecchio \nfatta dal conte Lottario del fu Conte Cadolo, di molte \nsostanze che egli possedeva in Val di Pesa e nel Val \nd’Arno inferiore, fra le quali sostanze si rammentano \ndelle terre poste nel luogo detto S. Quirico del piviere di \nS. Ippolito, ch’io suppongo la chiesa fra Monte Lupo e \nl’Ambrogiana, dove due secoli dopo fu stabilita tregua fra \ni Pistojesi, i conti di Capraja e i Fiorentini. \nLa stessa chiesa di S. Quirico fra la Pesa e l’Arno fu data \nalle monache di S. Giorgio di Capraja, che nominavano il \nsuo rottore. \nSi è detto che il castello sul poggio di Monte Lupo fu \nmurato nel l203, ma crescendo la popolazione nel \nsottostante borgo, anche questo per ordine della \nRepubblica Fiorentina nel 1336 fu circondato di mura \ncontemporaneamente a quelle rifatte a Empoli, a \nPontormo e a Cerreto Guidi; lo che fu eseguito in breve \ntempo da quegli abitanti, ai quali la Signoria di Firenze a \ntale effetto elargì alcune franchigie e immunità. – \n(GIOVANNI VILLANI, Cronica Lib. XI capitolo 51). \nCosicchè le due porte state da pochi anni rifatte d disfatte, \nche una di esse alla testa del ponte di Pesa e l’altra \nall’escire dal borgo di Monte Lupo per venire a Firenze, \nse non ci richiamavano a quell’età, ne avvisavano però \nche questo borgo era difeso da mura castellane. – Vedere \nCERRETO GUIDI. \nNon mi è nota l’epoca precisa, in cui Monte Lupo fu \neretto in capoluogo di potesteria, è noto bensì che lo \nstatuto fiorentino del 1321 destinò che Montelupo \nformasse una comunità sua propria, mentre il suo \n\ngiusdicente nel secolo XV dipendeva pel criminale dal \nvicario di Certaldo. \nLe due chiese di S. Giovanni evangelista e di S. Quirico a \nMonte Lupo furono suffraganee dell’antica pieve di S. \nIppolito in Val di Pesa, il cui titolo e onorificenze vennero \ntrasferite nella prioria di S. Giovanni a Montelupo, per \ndecreto arcivescovile del 21 aprile 1789; e d’allora in poi \nl’antica pieve divenne un annesso della parrocchia di \nMonte Lupo con obbligo di risedervi un cappellano \ncurato. – Vedere IPPOLITO (S.) IN VAL DI PESA. \nLa nuova pieve, situata nel castello, fu riedificata nel 1796 \na tre navate. Essa è fornita di buoni quadri, fra i quali uno \ndi Domenico Ghirlandajo. – Contiguo alla pieve esiste \nl’oratorio della confraternita restaurato nel 1821. – Vi è \npure in Monte Lupo un piccolo teatro. \nChi ha reso noto questo paese sono le sue terraglie, i \nfamosi suoi boccali, e l’architetto e scultore Baccio, che \ndalla patria prese il casato, chimandolo tutti Baccio da \nMontelupo. \n \nMOVIMENTO della Popolazione del Castello e Borgo di \nMONTE LUPO a quattro epoche diverse, divisa per \nfamiglie. \n \nANNO 1551: Impuberi maschi -; femmine -; adulti \nmaschi -, femmine -; coniugati dei due sessi -; \necclesiastici -; numero delle famiglie 215; totalità della \npopolazione 714. \nANNO 1745: Impuberi maschi 142; femmine 129; adulti \nmaschi 124, femmine 228; coniugati dei due sessi 254; \necclesiastici 8; numero delle famiglie 199; totalità della \npopolazione 885. \nANNO 1833: Impuberi maschi 224; femmine 205; adulti \nmaschi 150, femmine 215; coniugati dei due sessi 492; \necclesiastici 5; numero delle famiglie 291; totalità della \npopolazione 1291. \nANNO 1839: Impuberi maschi 231; femmine 210; adulti \nmaschi 169, femmine 230; coniugati dei due sessi 526; \necclesiastici 4; numero delle famiglie 290; totalità della \npopolazione 1370. \n \nComunità di Montelupo – Il territorio di questa comunità \noccupa una superficie di 7114 quadrati; 573 dei quali \nspettano a corsi d’acqua e a pubbliche strade. – Nel 1833 \nstanziavano nel territorio medesimo 4204 abitanti, a \nragione di 510 individui per ogni miglio quadrato. \nAssai irregolare si presenta la figura iconografica del \nterritorio comu nitativo di Montelupo; poichè è angusta \nanzi che nò e tortuosa dalla parte che guarda a grecale del \ncapoluogo, mentre largheggia a guisa di ventaglio appena \nsi apre davanti al suo capoluogo la valle inferiore \ndell’Arno fra la sponda sinistra del fiume suddetto e \nquella della Pesa. \nConfina con 5 comunità; verso grecale ha di contro per \ncorta gita mediante l’alveo dell’Arno la Comunità di \nCarmignano, a partire dalla base del poggio di Luciano \nfino presso la nave di Camajore, poco innanzi della quale \nsottentra la Comunità di Capraja, con la quale lungo il \nserpeggiante letto dello stesso fiume, arriva sino sotto \nFibbiana, al cui fosso di scolo entra a confine la Comunità \ndi Empoli. \nA queslo punto il territorio di Montelupo abbandonando a \n\n\n\nmaestrale il corso dell’Arno, piega verso scirocco, prima \ndi tutto lungo il fosso di scolo prenominato, poi per la via \ndi Fibbiana, e per 1a così detta Viaccia che mena sulla \nstrada maremmana, lungo la quale il territorio di \nMontelupo si avanza quasi mezzo miglio verso ostro \npassando per Prunecchio, e di là piegando a scirocco si \ndirige nel rio di S. Donato in Val di Botte, mercè cui le \ndue Comunità fronteggiano sino alla confluenza del borro \ndelle Grotte. A quosto punto cessa la Comunità di Empoli \ne sottentra a confine dal lato di ostro quella di \nMontespertoli, da primo mediante lo stesso borro delle \nGrotte, che presto lascia fuori per dirigersi verso grecale \nincontro al rio detto la Tomba di Berto, col quale poco \nappresso entra nel così detto Fossetto, e quindi per termini \nartificiali và a trovare il torrente Turbone che rimonta a \npiè della collina di Pulica sino alla strada della Ginestra , \nper la quale s’incammina verso levante avendo dirimpetto \na maestro il capoluogo. Qui le due comunità entrano nel \nfosso Rigonzi, mercè cui arrivano nel torrente Virginio, e \ndopo mezzo miglio trovano il fiume Pesa. Allo sbocco del \nVirginio in Pesa cessa la Comunità di Montespertoli e \nsottentra quella della Lastra, di conserva alla quale la \nnostra di Montelupo corre per circa un miglio di cammino \npassando vicino all’antica pieve di S. Ippolito in Val di \nPesa, presso la quale sbocca nel detto fiume il borro \nRimichese. Con questo le due Comunità camminando \ncontr’acqua salgono le pendici meridionali del poggio di \nMalmantile, il cui castello questa di Montelupo rasenta \ndalla parte di ponente; quindi al bivio delle strade che \nmenano, una a S. Miniatello, l’altra alla chiesa di S. Vito \na Luciano, il territorio comunitativo di Montelupo \npercorre la via di S. Vito, nella direzione di maestarle per \nscendere con essa sulla strada Regia pisana alla Golfolina, \ne di là fino all’Arno dove ritrova nell’opposta ripa la \nComunità di Carmignano. \nFra i principali corsi d’acqua che attraversano o che \nrasentano il territorio di Monte Lupo, oltre il fiume Arno, \ncontasi la Pesa ed il suo tributario Virginio. \nPassa per mezzo alla terra di Montelupo la strada Regia \nfiorentina che mena a Pisa e a Livorno, e costà in \nMoutelupo sbocca l’antica via maestra pisana che passava \ndal castello del Malmantile. \nMolte strade comunitative rotabili percorrono il territorio \ndi questa comunità dalla perte del Val d’Arno iuferiore, \npoche malagevoli sono quelle aperte nella parte superiore \ndel territorio medesimo, vale a dire dal lato di levante e di \nscirocco del borgo di Montelupo. \nRapporto alla natura del suolo, esso dal lato dei poggi che \nscolano in Arno, consiste in macigno e schisto marnoso, \nmentre dalla parte acquapendente in Pesa la loro base si \nnasconde fra banchi di ciottoli per la maggior parte di \nmacigno e di calcare compatto. – Vedere GONFOLINA. \nAll’incontro la porzione del territorio situata di là dalla \nPesa, a ponente e ostro di Montelupo, si riduce a terreno \ndi alluvione sovrapposto a conglomerati di ciottoli fluitati \ne a una marna conchigliare. – Vedere ARNO Vol. I pag. \n140. \nRispetto alle colture agrarie, le selve di pinete che davano \nil nome alla contrada fra il Malmantile e la villa di \nLuciano sono state per la maggior parte distrutte, per dar \nluogo alle seminagioni di granaglie, alle vigne e agli \noliveti. \n\nL’industria maggiore però degli abitanti di Montelupo, e \ndi San Miniatello consiste nel far trecce da cappelli di \npaglia, nel fabbricare vasi di terra dozzinali con la melletta \ndella sponda sinistra dell’Arno, fra i quali i più comuni \nsono gli orci da olio, mentre è abbandonata la costruzione \ndi quei boccali verniciati e scritti che adopravansi \ncomunemente nei secoli trapassati, e rapporto ai quali; \nvolendo significare una cosa notissima, soleva dirsi: \nessere scritta nei boccali di Montelupo. \nDi data meno antica, ma di uso più frequente sono i vetri \ncolorati e non colorati che da qualche tempo si fabbricano \nin una fornace presso l’Ambrogiana. \nCon la legge dell’agosto 1838 fu soppressa la potesteria di \nMontelupo, le di cui attribuzioni vennero aggregate al \nvicario Regio di Empoli. \nLa Comunità mantiene un medico chirurgo e un maestro \ndi scuola. \nIn Montelupo non vi sono mercati settimanali, ed una sola \nfiera annuale si pratica nel giorno 20 di luglio. \nLa cancelleria comunitativa, l’ufizio di esazione del \nRegistro, e l’ingegnere di Circondario sono in Empoli. La \nconservazione dell’Ipoteche e il tribunale di Prima istanza \nin Firenze. \n \nQUADRO della Popolazione della Comunità di \nMONTELUPO a quattro epoche diverse. \n \n- nome del luogo: Ambrogiana, titolo della chiesa: SS. \nQuirico e Lucia (Prioria), diocesi cui appartiene: Firenze, \npopolazione anno 1551 n° 132, popolazione anno 1745 n° \n483, popolazione anno 1833 n° 802, popolazione anno \n1839 n° 800 \n- nome del luogo: Fibbiana, titolo della chiesa: S. Maria \n(Prioria), diocesi cui appartiene: Firenze, popolazione \nanno 1551 n° 231, popolazione anno 1745 n° 551, \npopolazione anno 1833 n° 663, popolazione anno 1839 n° \n- nome del luogo: Fior di Selva o S. Luciano, titolo della \nchiesa: SS. Vito e Modesto (Prioria), diocesi cui \nappartiene: Firenze, popolazione anno 1551 n° 88, \npopolazione anno 1745 n° 248, popolazione anno 1833 n° \n280, popolazione anno 1839 n° 277 \n- nome del luogo: MONTELUPO, titolo della chiesa: S. \nGiovanni Evangelista (Prioria) con la pieve di S. Ippolito, \ndiocesi cui appartiene: Firenze, popolazione anno 1551 n° \n714, popolazione anno 1745 n° 885, popolazione anno \n1833 n° 1291, popolazione anno 1839 n° 1370 \n- nome del luogo: Pulica (1), titolo della chiesa: S. Maria, \ndiocesi cui appartiene: Firenze, popolazione anno 1551 n° \n-, popolazione anno 1745 n° -, popolazione anno 1833 n° -\n, popolazione anno 1839 n° 334 \n- nome del luogo: Sammontana, titolo della chiesa: S. \nMaria (Prioria), diocesi cui appartiene: Firenze, \npopolazione anno 1551 n° 184, popolazione anno 1745 n° \n319, popolazione anno 1833 n° 340, popolazione anno \n1839 n° 366 \n- nome del luogo: Sanminiatello, titolo della chiesa: S. \nMiniato (Prioria), diocesi cui appartiene: Firenze, \npopolazione anno 1551 n° 248, popolazione anno 1745 n° \n608, popolazione anno 1833 n° 828, popolazione anno \n1839 n° 853 \n \n\n\n\n- Totale abitanti anno 1551 n° 1587 \n- Totale abitanti anno 1745 n° 3104 \n- Totale abitanti anno 1833 n° 4204 \n- Totale abitanti anno 1839 n° 4663 \n \n(1) N. B. La parrocchia di Pilica sino al 1834 appartenne \nalla Comunità della Lastra a Signa, dove fu riportata la \npopolazione delle tre epoche antecedenti.",
    "original_title": "MONTE LUPO, o MONTELUPO",
    "page": 291,
    "slug": "monte-lupo-o-montelupo",
    "byte_offset": 1822017
  },
  {
    "context": "",
    "title": "MONTE MACERATA",
    "body": "– Vedere MACERATA (MONTE).",
    "original_title": "MONTE MACERATA",
    "page": 294,
    "slug": "monte-macerata",
    "byte_offset": 1838470
  },
  {
    "context": "fra la Val  d’Elsa e la Val di Merse.",
    "title": "MONTE MAGGIO o MONTEMAGGIO",
    "body": "– È la porzione più \nsettentrionale della Montagnuola di Siena fra Sovicille e \nMonte Reggioni, alla quale Comunità Montemaggio \nappartiene nella Diocesi e Compartimento di Siena, da cui \nè 6 in 7 miglia toscane a maestrale. \nFu dato il titolo di Montemaggio alla contessa Ava figlia \ndel Conte Zanobi, per essere stata signora di questa \ncontrada, siccome lo furono in seguito i suoi figli ed eredi, \ni Franzesi, i Soarzi ed altri nobili di Strove e di Staggia. \nAl dire degl’istorici di Siena a piè di questo Monte \nMaggio furono battagliate, nel 1084, le prime azioni \nguerresche fra i Fiorentini e i Sanesi. Sotto lo stesso \nvocabolo di Monte Maggio esistè un romitorio intitalato a \nS. Maria, di cui s’incontra la più antica reminiscenza in un \nprivilegio dell’Imperatore Berengario II del 2 giugno 953, \ncol quale a petizione del Marchese Oberto Salico conte \ndel Palazzo imperiale vennero concessi ad Ildebrando \nd’lgelfredo (marito della suddetta contessa Ava) dei beni \nsituati in Corsano di pertinenza del monastero o eremo di \nS. Maria di Monte Maggio. – (ARCH. DIPL. FIOR. Carte \ndi S. Eugenio al Monistero ). \nChe poi in Monte Maggio fosse un castelletto omonimo \ncon corte e distretto dipendente dai nobili di Strove e di \nStaggia autori della famiglia de’Soarzi, de’Franzesi ecc. \nlo accertano molte pergamene appartenute alla badia di \nsopra rammentata; fra le quali basterà rammentare 1e \nseguenti. Un contratto del 4 aprile 1086, col quale donna \nFiora d’Ildebrando moglie di Ranieri del fu Bonifazio \noffrì alla badia di S. Salvatore all’Isola, e per essa \nall’abate Rolando la sua porzione del Castello e corte di \nMonte Maggio compresavi la chiesa di S. Maria. Anche \nun istrumento del 25 apri1e 1087 tratta della vendita fatta \nalla badia all’Isola di alcune terre e case massarizie poste \nin Monte Maggio. \nNel 1087 poi, al di 23 ottobre, lo stesso abate Rolando \naffittò le possessioni di Strove e di Staggia con il castello, \nla torre e i beni della chiesa di S. Maria a Monte Maggio ; \nle quali sostanze erano state donate alla badia all’Isola da \nBonizio figlio di un Bonifazio, e fratello del suddetto \nRanieri fittuario. Nel novembre del 1136, e di nuovo nel \nmaggio del 1146, il prete Azzo rettore del romitorio di S. \nMaria a Monte Maggio fece acquisto di alcuni terreni; e \nnel 1158 gli uomini del castello di Monte Maggio \ngiurarono all’abate dell’Isola di difendere contro chiunque \ncotesto luogo con la pieve di Castello. – Pochi anni dopo \n(anno 1165) i nobili di Staggia rinunziarono in favore del \nComune di Siena a ogni diritto e ragione sopra il castello \n\ndi Monte Maggio; sennonchè per lodo degli 11 maggio \n1174 l’arciprete della cattedrale di Volterra, in ciò \ndelegato dalla S. Sede, dichiarò il romitorio di S. Maria a \nMonte Maggio essere di giuspadronato della badia \ndell’Isola, nel tempo che la giurisdizione ecclesiastica \napparteneva alla pieve di Castello. – Vedere STAGGIA e \nSTROVE.",
    "original_title": "MONTE MAGGIO o MONTEMAGGIO",
    "page": 294,
    "slug": "monte-maggio-o-montemaggio",
    "byte_offset": 1838521
  },
  {
    "context": "in Val Tiberina.",
    "title": "MONTE MAGGIO DI CORTONA",
    "body": "– È \nun resedio antico dove fu un monastero di donne \ndell’ordine Benedettino, la cui superiora dicono che \nportasse il titolo di Contessa di Monte Maggio. \nTrovasi situato sul rovescio della montagna di Cortona, da \ncui è circa 6 miglia toscane a levante-grecale fra le più alte \nsorgenti del torrente Seano, in mezzo ad un selvoso orrido \ndeserto confinante a grecale con la legazione di Perugia \ndello Stato pontificio. \nCon atto pubblico del 1 maggio 1226 dona a Beatrice \nbadessa del monastero di S. Maria a Monte Maggio \nsottopose il suo asceterio con tutti i beni all’accomandigia \ndel Comune di Cortona nelle mani del suo potestà Alberto \nda Montauto, il quale ricevè per il Comune di Cortona \ntutto ciò che quel monastero possedeva nella corte di \nRanza dal Mulino della pieve di Falzano e di là venendo \nverso Cortona. – (ALTICOZZI, Risposta Apologet. ec.) \nLe poche monache del Monastero di Monte Maggio nel \n1305 furono riunite a quello delle Benedettine di S. Maria \nNuova nel Borgo S. Vincenzo fuori di Cortona, per cui \nquesto ebbe il titolo delle Contesse. Ciò apparisce da un \nbreve del Cardinale Napoleone Orsini Legato apostolico, \ndiretto da Arezzo li 4 luglio 1305 al pievano di Cignano, \nallora sotto la Diocesi di Chiusi. Dal qual documento \nrisulta, che a quell’età l’antico monastero di Monte \nMaggio era sotto la diocesi di Città di Castello. – (Arch. \nvescov. di Cortona). \nVerso il 1600 al Monastero di S. Maria Nuova, ossia delle \nContesse, furono riunite le monache del soppresso \nMonastero di S. Caterina di Cortona. – Vedere \nCORTONA.",
    "original_title": "MONTE MAGGIO DI CORTONA",
    "page": 294,
    "slug": "monte-maggio-di-cortona",
    "byte_offset": 1841586
  },
  {
    "context": "nel Val d’Arno inferiore.",
    "title": "MONTE MAGNO",
    "body": "– Casale \nperduto, che fu nella Comunità e Giurisdizione di \nMontopoli, Diocesi di Lucca, poi di Sanminiato, \nCompartimento di Firenze. \nDi questo Monte Magno fu fatta menzione da Giovanni \nLelmi nel suo Diario Sanminiatese, allorchè l’oste pisana \nsotto dì 13 ottobre 1313 dette il guasto al castello di \nMontalto, distretto di Sanminiato, tagliando specialmente \nl’uliveto di Monte Magno. – Vedere MONTALTO nel Val \nd’Arno inferiore.",
    "original_title": "MONTE MAGNO",
    "page": 294,
    "slug": "monte-magno",
    "byte_offset": 1843225
  },
  {
    "context": "fra la Val di Serchio e la vallecola di Camajore.",
    "title": "MONTE MAGNO, o MONTEMAGNO LUCCHESE, detto anche di CAMAJORE",
    "body": "– Borgo con castellare, già \nCastello, donde ha titolo una chiesa parrocchiale (S. \nMichele) nel piviere, Comunità Giurisdizione e circa \nmiglia toscane 3 a scirocco di Camajore, Diocesi e Ducato \ndi Lucca, da cui Mont Magno è 9 miglia toscane a \nmaestro. \n\n\n\nSiede nel giogo di un contrafforte australe dell’Alpe \nApuana, sul varco della strada provinciale che da Lucca \nrimontando il torrente Freddana guida a Camajore e di là \nper Pietrasanta a Genova. \nFino dal secolo X aveva costà podere e dominio una \nconsorteria di nobili, cui appartennero i visconti, o cattani \ndi Corvaja e di Vallecchia, i nobili di Porcari, e i \nPaganelli signori di Montemagno, i quali nel medio evo in \nLucca ed in Pisa altrettante case magnatizie propagarono. \nAll’Articolo GELLO DI CAMAJORE fu fatta menzione \ndi un monastero di Benedettini ivi fondato dai signori di \nMontemagno e privilegiato nel 1148 dal Pontefice \nEugenio III della casa de’Paganelli. Ed avvegnachè alcuni \nindividui della famiglia Paganelli a quell’epoca erano già \nstabiliti in Pisa, siccome apperisce dalla pace fatta coi \nGenovesi nel l188 e giurata da mille scelti cittadini Pisani, \nfra i quali si firmarono un Betto de’Paganelli, un Ubaldo \ndi lui fratello, e un Lemmo pur esso de’Paganelli da \nMonte Magno , quindi avvenne che da sì ffatta promiscuità \ndi nomi, di persone e di luoghi insorse nobile gara fra i \nLucchesi ed i Pisani, cercando ora questi ora quelli la \ngloria di avere per loro concittadino il sommo pontefice \nEugenio III. \nFrattanto che a simil gara non sia chiuso l’appello dirò, \nche del MONTE MAGNO di Camajore, a partire dal \nsecolo X trattano varie pergamene degli Archivii di \nLucca. Tali sono, fra le altre, due istrumenti del 983 e 984 \nrecentemente pubblicati nel T. V P. III delle Memorie per \nservire alla storia di quel ducato. I1 primo è un contratto, \ncol quale Teudegrimo vescovo di Lucca concede ad \nenfiteusi a Sisemundo del fu Cunerado, detto Cunizio, \nmolti beni appartenenti alla pieve di Camajore; \ncompresivi anche i tributi e decime degli abitanti dei \ncasali di quel piviere, fra i quali si nominano le ville di \nNocchi, di Corsanico, di Montemagno ecc. – Il secondo è \nun istrumento, col quale lo stesso Vescovo Teudegrimo \nconcede parimente a titolo di livello a Cunerado fratello \ndello stesso Sisemundo di Cunizio una porzione di case di \npertinenza della pieve di Camajore, oltre le decime solite \npagarsi dagli uomini delle ville di Camajore, di Nocchi, di \nCorsanico, di Montemagno , di Torcigliano ecc. \nAl figlio di uno dei due fratelli prenominati apparteneva \nquel Guido del fu Sisemundo, che nell’anno 1014 ottenne \nad enfitensi dal vescvo Corrado di Lucca una porzione di \nbeni della pieve di Camajore con la sesta parte delle \ndecime da pagarsi dagli uomini di Camajore, di Nocchi, \ndi Montemagno ecc. \nChe i discendenti dei figli di Cunerado e di Sisemundo col \nprogredire dell’età esteadessero il loro dominio nella corte \ne distretto di Montemagno, e che costà sino dal secolo XI \ninnalzassero un castello baronale si deduce da una \ndeliberazione, o placito del giugno 1099, pubblicato dal \nMuratori e dal Manzi nella villa della gran contessa \nMatilda del Fiorentini. Dal quale documento non \nsolamente apparisce, che a quell’età esisteva in \nMontemagno un luogo munito, o castello sopra il borgo \nomonimo, ma resulta ti più, che Guidone nato da \nIldebrando, e Ildebrandino di lui figlio unitisi ai loro \nfedeli e vassalli di Montemagno corsero a predare nei beni \nche i canonici di S. Martino possedeveno in Massa Rosa , \nin Gualdo, a Riceteri (Riscetro) ed in altre villate di quei \ncontorni. Quindi il capitolo di Lucca dovè prendere la \n\ndeliberazione di far erigere un fortilizio a Riceteri \ndirimpetto appunto a Montemagno. Allora i nobili di \nquesto castello ricorsero supplichevoli alla marchesa \nMatilda, che allora appunto faceva giustiza in Lucca, e \nprevia la promessa con giuramento di quei signori di non \nmolestare mai più i beni dei canonici di S. Martino, nè i \nloro fedeli, essa comandò di sospendere la costruzione del \nfortilizio ordinando nel tempo stesso di apporre i termini \nfra i possessi spettanti ai canonici e quelli di pertinenza \ndei signori di Montemagno. – (MURATORI Ant. Medii \nAevi T. IV). \nAnche in un accordo di pace, firmato nella badia di \nPozzevoli sotto dì 21 1uglio tra i consoli di Lucca e quelli \ndi Firenze, furono inclusi in essa i signori di Corvaja \nquelli da Porcari e da Montemagno. – (AMMIR. Stor. \nFior. Lib. XII). \nQuantunque i documenti sinora citati non rammentino \nalcun individuo di Monte Magno, sotto il nome speciale di \nPaganello, nè si vegga in essi qualificata la signorile \ncondizione della casa Paganelli sopra quel castello, per \naltro nei secoli posteriori in tante ed in sì varie maniere \nl’una e l’altra cosa si manifesta da non lasciare alcun \ndubbio che la dinastia lucchese de’Paganelli dominasse \nnel Montemagno di Camajore piuttosto che in quello \npisano sopra Calci. \nNon dirò di Guido signor di Montemagno rammentato in \nun diploma concesso nel 1160 dal duca Guelfone ai \nLucchesi, sebbene sia lo stesso personaggio di colui che \nnel 1178 troviamo soscritto testimone con i suoi figli \nInghiramo e Paganello ad un pubblico contratto; avvertirò \nbensì che questi figli di Guido, nel 1183, essendo allora \nmorto il padre, risedevano nel castello avito di \nMontemagno insieme con donna Orabile di Opicino da \nCalcinaja moglie di Paganello del fu Guido prenominato. \nNacquero dai testè rammentati coniugi due figli, \nIldebrandino e Opicino, l’ultimo dei quali era ancora \npupillo, all’anno 1193, quando il di lui fratello approvò \nper sè e per esso lui un lodo del 6 giugno dell’anno stesso, \nmediante rogito fatto nella canonica di S. Michele del \nBorgo di Monte Magno. – (DOMENICO BERTINI, \nOsservazione intorno alla patria e famiglia del Pont. \nEugenio III, nel T. II degli Atti della R. Accademia \nlucchese). \nMolti altri documenti autentici aggiungere io qui potrei; \nfra i quali mi limiterò a citare un sigillo del milite \nManfredi del nobile Paganello da Monte Magno illustrato \ndal Manni, che sembra richiamarci a quel Manfredi che \ncon Ildebrandino da Monte Magno nel 1237 fece lega tra \nle compagnie di nobili e comunità di parte ghibellina della \nToscana, firmata nell’aprile del 1238 nella chiesa di S. \nDalmazio sotto il castello di S. Maria a Monte, qualora \nnon appelli ad un Manfredi giuniore figlio esso pure di un \nPaganello da Montemagno, ricordato in altro documento \nlucchese dell’anno 1323. – (Memorie Lucch. T. I. pag. \n255). \nAllora i signori di cotesto Castello godevano giurisdizione \nquasi sovrana, quante volte si eccettui l’obbligo di far \ncavalcate e recarsi in guerra coi loro vassalli per \nl’Imperatore o per il Comune di Lucca, ai di cui Anziani \nquei nobili spesse volte giurarono fedeltà. Ciò che sta a \ndimostrare, avere signoreggiato in questo Monte Magno la \nfamiglia lucchese de’Paganelli, e che all’età del Pontefice \n\n\n\nEugenio III essa godeva nella contrada medesima di un \ndominio baronale al pari di tanti altri valvassori, o nobili \ndi contado. \nInfatti il Castello di Montemagno, come posto importante \na difendere la città di Lucca dalle aggressioni ostili, era \nguardato dalle milizie di questo Comune allorquando nel \n1429 fu preso dall’oste fiorentina, che al passo della foce \ndi Montemagno innalzò quella bastìa, che poco dopo \nvenne assalita e presa (anno 1430) dal capitano Niccolò \nPiccinino inviato dal duca di Milano con poderosa oste a \nliberare Lucca dall’assedio. – (BONINSEGNI, Istor. fior.) \nIn quanto alla parte ecclesiastica Montemagno ebbe due \nchiese, la parrocchia di S. Michele nel borgo, rammentata \nnel lodo del 1193 ed in un istrumento del 21 gennajo 1227 \npubblicato dall’abate Bertini nella Memoria di sopra \ncitata. \nUn’altra chiesa citata nel castello di Monte Magno sotto \nl’invocazione di S. Bartolommeo trovasi designata nel \nregistro delle chiese della diocesi lucchese fatto nell’anno \n1260, alla qual’epoca esisteva in Montemagno anche uno \nspedaletto. – Vedere CAMAJORE. \nLa cura di S. Michele a Monte Magno abbraccia nel suo \ndistretto la popolazione di Riscetro, unitamente alla quale \ncostituisce una sezione della Comunità di Camajore. – \nEssa nel 1832 noverava 404 abitanti.",
    "original_title": "MONTE MAGNO, o MONTEMAGNO LUCCHESE, ",
    "page": 294,
    "slug": "monte-magno-o-montemagno-lucchese-detto-anche-di-camajore",
    "byte_offset": 1843719
  },
  {
    "context": "nel Val d’Arno di Pisa.",
    "title": "MONTE MAGNO, o MONTEMAGNO PISANO, detto  DI CALCI",
    "body": "– Villaggio composto \ndi più borgate, dov’è una chiesa plebana (S. Maria) con \nl’annesso di S. Martino a Monte Magno, state entrambe \nsoggette alla pieve di Calci, nella Comunità Giurisdizione \ne circa miglia toscane 6 a maestrale di Vico Pisano, \nDiocesi e Compartimento di Pisa, che è 7 miglia toscane a \nponente di Monte Magno. \nRisiede sul fianco occidentale del monte della Verruca in \nuna vallecola elevata e deliziosa per la teatrale \nprospettiva, per l’aria pura, per i molti oliveti, castagni e \npinete che ne adornano il suolo intorno; là dove \nscaturiscono i borri che danno origine alla Zambra di \nMonte Magno , il qual torrente a piè del monte si vuota \nnella Zambra di Calci tributario diretto del fiume Arno. \nDi questo Monte Magno è fatta commemorazione sino \ndall’aprile dell’anno 780 nell’istrumento di fondazione \ndella Badia di S. Savino a Cerasiolo (sotto Calci) poi a \nMontione più d’appresso a Pisa; allora quando tre fratelli \ndi origine, ossia di legge longobarda, assegnarono una \nricca dote a quel loro monastero insieme col \ngiuspadronato della chiesa di S. Torpè in Zambra , di S. \nMichele a Calci e di S. Gregorio presso Montemagno con \ntutti i loro beni ed attinenze. – Vedere ABAZIA DI S. \nSAVINO. \nCotesto docomento pertanto ne assicura che nel secolo \nVIII esisteva nel Montemagno pisano una cappella sotto \nl’invocazione di S. Gregorio Magno diversa dalle chiese \nparrocchiali di S. Maria e di S. Martino a Monte Magno \nregistrate nei cataloghi della diocesi pisana negli anni \n1277, e 1371; mentre una simile cappella dedicata pure a \nS. Gregorio Magno esisteva fino dal secolo XII nel Monte \nMagno pistojese. – Vedere MONTE MAGNO DI \nTIZZANA. \nArrroge a ciò, che gli uomini di Monte Magno pisano, al \n\npari dei nobili del Montemagno lucchese, nel 1238 \naderirono alla lega ghibellina stabilita in S. Maria a \nMonte, siccome lo dichiarano le parole di quel trattato, là \ndove si dice: et pro omnibus et singulis hominibus et \npersonis de Calci, et de Monte Magno, et de Caprona, et \nde Capitanìa Pedemontis, etc. – (LAMI, Mon. Eccl. Flor.) \nMa quanto è certo che una consorteria di nobili di casa \nPaganelli fosse un dì padrona del Castello di Monte \nMagno sopra Camajore, altrettanto ne sembra incerto che \nil villaggio di Monte Magno sopra Calci sia stato castello \nbaronale, e che costà pure vi signoreggiasse una nobile \nfamiglia pisana de’Paganelli. Dalla qual prosapia non solo \nmolti scrittori fecero derivare il Pontefice Eugenio III, ma \nperfino nel Monte Magno di Calci si mostra tuttora ai \ncuriosi un già cadente abituro restaurato che da tempo \nremotissimo quegli abitanti chiamano la Casa del Papa. \nChe Eugenio III fosse pisano di patria, e ch’egli fosse \nmonaco Cistercense innanzi di essere eletto pontefice, non \nvi è chi ne possa dubitare. Resta solo a dimostrare, che \negli innanzi di abbracciare la riforma di Cistercio, nella \nquale prese il nome di Bernardo fondatore della \nmedesima, avesse professato, come vogliono alcuni, la \nregola di S. Romualdo nella badia di S. Zenone di Pisa. \nAvvegnachè fra le carte di questa badia trovasene una del \n7 maggio, (ERRATA : anno 1207) anno 1107, contenente \nl’atto della professione religiosa di un Fr. Pietro figlio del \nfu Giovanni, chiamato Paganello da Monte Magno. – \n(ARCH. DIPL. FIOR. Carte del Mon. di S. Michele in \nBorgo di Pisa – ANNAL. CAMALD. T. III). \nDi ciò ne conseguì che molti scrittori dei secoli posteriori, \na cominciare dall’Abate Costantino Gaetani nella vita di \nPapa Gelasio II, discorrendo di Eugenio III, fecero di due \npersonaggi uno solo col riunire il nome di Fra Pietro \npreso nella religione Camaldolense dal figlio di Paganello \nda Montemagno all’altro di Fra Bernardo abate delle Tre \nFontane avanti la sua elezione al pontificato, cosicchè lo \nchiamarono Pietro al secolo e da monaco Bernardo: cum \nprius (Eugenius III) diceretur Petrus, in monacatu etiam \nBernardus. – (MURATORI, Rer. Italic. Script. T. III col. \n409.) \nAll’Articolo precedente del MONTE MAGNO \nLUCCHESE si è detto, che gl’individui della prosapia \nde’Paganelli al pari di molte altre consorterie di magnati \nlucchesi nel secolo XII, a seconda delle fazioni da essi \nstate parteggiate, o alla città di Pisa ghibellina, o a quella \ndi Lucca guelfa si affiliavano. \nInfatti nel novero dei mille cittadini firmati alla pace del \n1188 tra i Genovesi e i Pisani si trovano dei nobili di \nCorvaja, e di Vallecchia, dei Porcaresi e dei Paganelli \noriundi tutti da Lucca o dal suo contado. Fra quei nomi \npertanto si leggevano un Albertino e un Ranieri da Monte \nMagno, oltre quel Lemmo de’Paganelli da Monte Magno \nall’Articolo antecedente rammentato. \nSe pertanto è vero che Eugenio III derivasse da alcun \nPaganello signore di Monte Magno, è altrettanto certo che \nil Monte Magno della Verruca pisana non appartenne nè \nconseguentemente diede titolo di signoria come l’altro di \nLucca. – Camminano diversamente le bisogne, se si \nammette che Eugenio III nascesse da altra stirpe, oriunda \ndi Monte Magno, giacchè il nome di Paganello era \ncomune in quell’età; lo chè potendo essere dimostrato \nfornirebbe più solida ragione ai Pisani da rivendicare al \n\n\n\nloro paese la contrastata patria di quel sommo Gerarca. \nNon è qui luogo nè scopo di controvertere sulle \ninterpretazioni date finora alla carica di Vicedomino, che \nS. Bernardo disse sostenuta da Eugenio III innanzi di \nessere eletto Papa; mentre dal biogra fo di detto Santo e \ndietro lui da molti scrittori fu creduto, che l’abate delle \nTre Fontane fosse innanzi tutto Vicedomino, e da taluni \nfigurato Arciprete della Primaziale di Pisa. La quale \ninterpretazione starebbe contro non solo alla professione \nreligiosa di Fra Pietro Paganelli fatta sino dal 1107 nel \nMonastero Camaldolense di S. Zenone di Pisa, ma al \nsilenzio dei documenti, dei quali è doviziosa la chiesa \npisana. Conciossiachè niuno ignora, che quando Fra \nBernardo Paganelli fu innalzato al pontificato egli era \nabate nel Monastero di S. Anastasio ad Aquas Salvias \npresso Roma, i cui monaci militavano sotto la regola del \nvivente S. Bernardo, vale a dire del generale di quella \ncongregazione. In vista di ciò il suo fondatore \ngiustamente esprimevasi allorchè scriveva ai Cardinali, di \navere essi eletto in Papa il Vicedomino di una sola chiesa \n(cioè d’una sola famiglia religiosa): Num qui in una \nEcclesia non sustinuit vicedominatum, dominatum in \nomni Ecclesia requirebat? – (S. BERNARDI OPER. T. I. \nEpist. 237). \nChecchè ne sia, tornando ad aggiungere una parola \nrelativamente alla storia, dirò, che nel Monte Magno di \nCalci sino dal principio del secolo XII ebbero podere \nanche i canonici di Pisa, della qual cosa si fa menzione in \nun istrumento dell’anno 1101 del capitolo di quella \nPrimaziale. – Inoltre la villa di Montemagno è nominata \nin altra carta del 1180 della badia di S. Michele in Borgo, \ncui appartenne pure un contratto enfiteutico del 1282, col \nquale frate Ugo spedalingo di S. Frediano di Pisa diede a \nlivello a Pagano da Monte Magno figlio del fu Pietro da \nMoriano del contado di Lucca diversi pezzi di terra posti \nin Monte Magno. \nUn’altra carta degli Olivetani di Pisa del 1200 rammenta \ngli olivi e i castagni presso la chiesa di S. Maria a \nMontemagno, sul Colle Baronci. – (ARCH. DIPL. FIOR.) \nRispetto al padronato della chiesa di S. Gregorio a \nMontemagno fu esso confermato all’abazia di S. Savino \npresso Pisa dai Pontefici Alessandro III nel 1175; da \nCelestino III nel 1193; e da Giovanni XXII nel 1325. – \n(ANNUAL. CAMALD. T. V.) \nNel 1375 tutta la valle di Calci insieme col paese di \nMontemagno venne invasa e disertata dalla compagnia \ninglese, e di nuovo il paese medesimo fu messo a ruba nel \n1441 dall’oste fiorentina. \nIl popolo di Montemagno nei secoli anteriori al XIV era \ncompreso, come dissi, nel pievanato di Calci. Non è noto \nil tempo in cui la chiesa parrocchiale di S. Maria della \nNeve a Montemagno fosse eretta in battesimale, nè \nquando al suo popolo si unisse l’altro di S. Martino a \nMontemagno, riservando la stessa chiesa per oratorio al \npari delle altre di S. Rocco, e S. Lorenzo. \nNei secoli XIII e XIV esisteva un piccolo spedale in \nMontemagno, del cui piviere fa parte il monastero e la \nchiesa parrocchiale di S. Agostino di Nicosia. – \nLa contrada di Monte Magno costituiva una comunità \nsotto la Repubblica pisana, ed anche sotto il governo \nMediceo, trovandola qualificata tale all’anno 1551, \nquando essa aveva una popolazione di 522 abitanti. \n\nNel 1745 la parrocchia di S. Maria a Monte Magno \ncontava 644 persone, e nel 1833 noverava 755 abitanti.",
    "original_title": "MONTE MAGNO, o MONTEMAGNO PISANO, detto ",
    "page": 296,
    "slug": "monte-magno-o-montemagno-pisano-detto-di-calci",
    "byte_offset": 1852209
  },
  {
    "context": "nella Valle dell’Ombrone pistojese.",
    "title": "MONTE MAGNO DI TIZZANA",
    "body": "– Contrada composta di più \nborgate con chiesa plebana (S. Giovanni decollato) cui fu \nriunita l’antica chiesa di S. Gregorio a Monte Magno, \nnella Comunità e 3 miglia toscane a ponente di Tizzana, \nGiurisdzione di Carmignano, Diocesi di Pisioja, \nCompartimento di Firenze. \nSiede in costa sul fianco settentrionale del Monte Albano , \nossia de’Monti di sotto a Pistoja, un miglio toscano circa a \nsettentrione del monastero diruto di S. Baronto. \nAnche in questo Monte Magno, al pari dell’altro di Calci, \nsino dai primi secoli dopo il mille esisteva una chiesa \ndedicata a S. Gregorio Magno di padronato della mensa \nvescovile di Pistoja. Alla medesima apparteneva un \nmanso, o piccolo podere situato nel piviere di Quarata, che \nil santo vescovo Atto di Pistoja per istrumento del 4 \nnovembre 1142 cedè al prete Tancredi per l’annuo censo \ndi una libbra di cera da recare alla sua mensa. – (ARCH. \nDIPL. FIOR. Carte del Vescovato di Pist.) \nInfatti l’Imperatore Federigo I nell’atto di concedere ai \nvescovi di Pistoja un privilegio sotto dì 4 luglio l155, \nconfermato nell’ottobre del 1196 dal di lui figlio \nl’Imperatore Arrigo VI, e nel gennajo del 1226 \ndall’Imperatore Federigo II, fra gli altri benefizj accordati \nai vescovi pistojesi, furono concesse le corti di Monte \nMagno e di Lamporecchio; mentre il Pontefice Onorio III \ncon bolla del 7 luglio 1218 conferiva a Suffredo Vescovo \ndi Pistoja ed ai di lui successori le decime dovute dagli \nabitanti di Monte Magno, le quali erano state rivendicate \ndalle mani secolari mercè l’opera del vescovo Ildebrando \ndi lui predecessore. \nNel 1254 era rettore della pieve di Monte Magno il prete \nGualterotto e nel 1289 esercitava l’ufizio di pievano un \nRanieri, il quale per istrumento pubblico dell’8 maggio di \ndetto anno rinunziò al prete Arrighetto la chiesa di S. \nMartino dei Ponti compresa nel suo piviere. La stessa \nchiesetta di S. Martino de’Ponti nel 1306 era retta da un \nprete Andrea, siccome apparisce da due pergamene del \ncapitolo di Pistoja, una delle quali è del 19 dicembre 1306, \nl’altra del 1 settembre 1189 fu scritta in Piuvica presso la \nchiesa di S. Sebastiano; 1a quale ultima dà a conoscere \nche la chiesa di S. Martino era posta fra Piuvica e Monte \nMagno in luogo detto ai Ponti. \nChe in cotesto Monte Magno esistesse un forlilizio, lo dà \na concepire un istrumento appartenuto agli Agostiniani \nRomitani di Pistoja, il quale fu rogato nel dì 12 luglio \n1332 in Monte Magno nella contrada, o poggio di \nCastelvecchio, dove nel secolo XIV risiedeva un potestà. \nA proposito delle membrane venute dal convento degli \nAgostiniani di Pistoja nel Regio Archivio Diplomatico di \nFirenze citerò un istrumento del 29 settembre 1410, col \nquale i frati Agostiniani di Pistoja, come eredi del fu \nPaolo di ser Gerino, dovendo restituire la dote a donna \nSelvaggia vedova lasciata dal defunto donatario, \nvenderono una tenuta di quel patrimonio posta nel \nterritorio di Monte Magno e Vignole a Gino del fu Neri \nCapponi di Firenze. \nDi un luogo denominato il Cassero nel distretto di Monte \n\n\n\nMagno è fatta parola in un contratto del 28 giugno 1354 \nappartenuto all’Opera di S. Jacopo di Pistoja, che \npossedeva costà i beni di uno spedaletto, denominato S. \nJacopo a Monte Magno. – Fra le pergamene della stessa \nOpera avvene una del 7 ottobre 1367, dove sono ricordati \ndue rettori di chiese, cioè, di S. Maria Novella a Monte \nMagno, o a Pagliareccio, e di S. Stefano a Monte Magno. \nNei secoli posteriori una di esse chiese prese il vocabolo \ndi S. Maria al Santo Nuovo di Monte Magno, mentre \nl’altra fu detta più specialmente di Campiglia a Monte \nMagno. Anche la chiesa di Valenzatico era nella \nComunità di Monte Magno. – (loc. cit. Agostiniani e \nOlivetani di Pistoja). \nAttualmente la pieve di S. Giovanni decollato a Monte \nMagno ha sotto la sua giurisdizione le seguenti chiese: 1. \nla prioria di S. Maria e S. Clemente a Valenzatico; 2. la \ncura di S. Stefano a Campiglia; 3. quella di S. Maria \nNovella, ora di S. Germano al Santo Nuovo ; 4. S. Michele \nde’Tonini (oratorio); 5. S. Antonio de’Buonaccorsi \n(idem). – La chiesa di S. Martino ai Ponti, o è distrutta, o \ncambiò anch’essa di nome. Non così della chiesa di S. \nGregorio Magno rammentata all’anno 1142, la quale nel \n1551 costituiva una parrocchiale nella potesterie di \nTizzana; ed in quell’anno il suo popolo ascendeva a 244 \nabitanti. \nQuesto Monte Magno ha dato quattro personaggi illustri; \nil primo per età fu quel Corrado da Monte Magno, che nel \n1257 era potestà in Volterra. (CECINA, Notizie storiche \necc.) Il medesimo Corrado da Monte Magno di Pistoja è \nrammentato dal Malespini (Istor. Fior. Cap. 130) e da \nGiovanni Villani (Cronica VII c. 8) all’anno 1267, \nquando egli portava l’insegna nel battaglione degli usciti \nGuelfi toscani alla battaglia di Benevento fra le file degli \nAngioini contro Manfredi. \nLo stesso Corrado insieme con il giudice Odaldo nel 1270 \nfu inviato ambasciatore dal Comune e città di Pistoja al re \nCarlo d’Angiò per ottenere la grazia di conservare il \ndiritto di potere la città e popolo pistojese eleggersi il \npodestà, il capitano, ed ogni altro rettore del Comune. La \nqual concessione regia data in Capua li 13 gennajo 1270, \nfu pubblicata dal Fioravanti nelle sue Memorie istoriche \ndella città di Pistoja. \nAnche di un Matteo da Montemagno come uomo \ndiplomatico e giorisperito trovasi un cenno nell’istoria \nfiorentina all’anno 1428, quando fu inviato dalla \nRepubblica in Riviera di Genova per procurare che ai \nFieschi e ai Fregosi, raccomandati del Comune di Firenze, \nfossero restituite le lore castella dai ministri del duca di \nMilano. (AMMIR. Stor. Fior. Lib. XIX.) \nPiù importanti per la storia letteraria sono i nomi de’due \nBuonaccorsi da Monte Magno. Il primo che era avolo \ndell’altro, fiorì dopo la metà del secolo XIV, ed era \ngonfaloniere in Pistoja nel 1364. Inoltre egli per comune \nconsenso è reputato dopo il Petrarca uno de’più colti poeti \nvolgari della sua età. – Il nipote di lui nato da Giovanni e \nda Taddea Tondi venne a stabilirsi in Firenze nel 1418, \ndove, unitosi in matriomonio a Isabella di Guido \nMannelli, esercitò la carica di giudice assessore del \npotestà pel quartiere di S. Croce, e quindi di professore di \ndiritto nello studio fiorentino. Fece anch’esso versi in \nvolgar rima, e disse anco un’orazione alla Signoria di \nFirenze. \n\nLa parrocchia plebana di S. Giovanni a Montemagno nel \n1551 noverava 380 abitanti; nel 1745 ne aveva 62l; e nel \n1833 contava 358 abitanti.",
    "original_title": "MONTE MAGNO DI TIZZANA",
    "page": 297,
    "slug": "monte-magno-di-tizzana",
    "byte_offset": 1860990
  },
  {
    "context": "già MONTE CAPRIONE nel Promontorio del Corvo alla bocca di Magra.",
    "title": "MONTE MARCELLO",
    "body": "– Questo \nmonte dà il titolo alla chiesa prepositura di S. Pietro a \nMonte Marcello nella Comunità e circa miglia toscane 1 e \n1/2 a ostro di Ameglia, Mandamento di Lerici, Provincia \ndi Levante, Diocesi di Luni-Sarzana, Regno Sardo. \nAll’Articolo AMEGLIA fu indicata la posizione e \nstruttura fisica di questo monte noto nella storia del medio \nevo sotto il nome di Monte Caprione, sul quale i marchesi \nMalaspina verso il 1123 innalzarono castello o bastia \ndentro i predii della mensa vescovile di Luni. Per la qual \ncosa insorse una fiera lite tra quei toparchi e Andrea \nvescovo lunense, lite che fu poi piatita nel 1124 dagli \navvocati rospettivi nei tribunali di Lucca. – Vedere \nLUCCA. \nSul fianco orientale del Monte Marcello esistono gli \navanzi del monastero e della chiesa di S. Croce al Capo \nCorvo, che fu dei religiosi Romitani di S. Agostino, noti \nper quel Frate Ilario autore di una lettera dedicatoria \ndell’Inferno di Dante a Uguccione della Faggiuola. – \nVedere AMEGLIA e CAPO CORVO. \nLa parrocchia di S. Pietro in Monte Marcello nel 1832 \ncontava 417 abitanti.",
    "original_title": "MONTE MARCELLO",
    "page": 298,
    "slug": "monte-marcello",
    "byte_offset": 1867683
  },
  {
    "context": "nel Val d’Arno superiore.",
    "title": "MONTE MARCIANO",
    "body": "– \nVillaggio con chiesa plebana (SS. Lucia e Apollinare) già \nfiliale di quella più vetusta di Gropina, nella Comunità \nGiurisdizione e circa 3 miglia toscane a settentrione di \nTerranuova, Diocesi e Compartimento di Arezzo. \nRisiede sulla pendice meridionale del monte di Prato \nMagno in mezzo alle prime fonti del torrente Riofi, \nd’appresso la strada maestra che rimonta il detto torrente \nper coudurre a Loro. \nDi una chiesa dedicata a S. Michele in Monte Marciano \ncon ospedaletto, in cui ebbe padronato il priore della \nbadiola di S. Mamma membro della badia di Nonantola, si \ntrovano memorie fra le carte di quest’ultima badia \npubblicate dal Tiraboschi nella Storia Nonantolana. \nMa il castello di Monte Marciano era signoria de’Pazzi del \nVal d’Arno, contro i quali come partigiani de’Ghibellini, \nla Signoria di Firenze nel 1288 ordinò alle sue genti \nd’armi, mentre tornavano da osteggiare contro gli Aretini, \ndi disfare Monte Marciano e Poggitazzi di Montalto. – \n(GIOVANNI VILLANI, Cronic. L. XII. c. 24). \nQuindi nel secolo posteriore, sulla proposizione fatta nel \n1346 da Ugo priore della badiola di S. Mariano in \nMamma a Guglielmo abate di Nonantola, lo spedale di S. \nMichele fu trasportato da Monte Marciano alla villa del \nRenaccio, sia perchè quell’ospedaletto si trovava in luogo \ndeserto e selvoso, sia perchè in Monte Marciano esisteva a \nquel tempo un altro spedale di proprietà della comune. In \nvista di ciò l’abate di Nonantola sotto dì 17 aprile di \nquell’anno annuì alla proposizione suddetta per la \ntraslocazione di detto spedale presso la chiesa di S. \nSilvestro al Renaccio ch’era pur essa di padronato della \nbadiola di S. Maria in Mamma. \n\n\n\nL’università di Monte Marciano nel balzello imposto \ndalla Repubblica Fiorentina nel 1444, fu tassata per 25 \nfiorini d’oro. \nLa chiesa plebana di S. Lucia e S. Apollinare a Monte \nMarciano nel 1551 aveva 335 individui; nel 1745 ne \nnoverava 335; e nel 1833 faceva 463 abitanti.",
    "original_title": "MONTE MARCIANO",
    "page": 298,
    "slug": "monte-marciano",
    "byte_offset": 1868870
  },
  {
    "context": "nella Maremma Massetana.",
    "title": "MONTE DI MARE",
    "body": "– Porta \nquesto nome una montuosità che scende verso ostro dalla \nCornata di Gerfalco, dirimpetto e circa 6 miglia toscane a \nsettentrione del monte su cui risiede la città di Massa, alle \nsorgenti del torrente Ritorto e di quelle della Milia, fra \nMonte Rotondo e Prata, nella Comunità Giurisdizione e \nDiocesi di Massa marittima, Compartimento di Grosseto. \nPassa sul dorso del Monte di Mare la strada Regia \nprovinciale che da Volterra rimontando la Cecina mena a \nMassa e di là a Grosseto, Follonica ecc. \nDi questo Monte di Mare fenno parola varii documenti \ndegli Archivi comunitativo e vescovile di Massa, uno dei \nquali del 5 gennajo 1204 citato dal Targioni e da me \nall’Articolo MARSILIANA di Massa Marittima, tratta \ndella vendita fatta da un Lambertuccio di Gualando ai \nconsoli di Massa di una quantità di terreni compresi nei \nconfini qui sotto descritti: a partire, cioè, da Monte di \nMare al castello di Prata, e di là a Monte Massi fino a \nCalvello, quindi a Vitulonia, e da Vitulonia alla pieve di \nPastorale, di là alla Terra Rossa presso Marsiliana, \nquindi a Tricasi, donde si ritorna a Monte di Mare. – \nVedere MASSA MARITTIMA Comunità.",
    "original_title": "MONTE DI MARE",
    "page": 299,
    "slug": "monte-di-mare",
    "byte_offset": 1870916
  },
  {
    "context": "(Castrum Montis S. Mariae) nella Valle del Tevere.",
    "title": "MONTE S. MARIA",
    "body": "– Castello che ha preso il nome dalla \nsua chiesa battesimale (S. Maria) e che ha dato per molti \nsecoli il titolo di marchesato all’antica prosapia \nde’marchesi Bourbon del Monte, una volta del Colle, \nattualmente capoluogo di Comunità nella Giurisdizione e \n3 miglia toscane a scirocco di Lippiano, Diocesi e quasi 4 \nmiglia toscane a libeccio di Città di Castello, \nCompartimento di Arezzo. \nRisiede sulla cima di un monte, che alzasi quasi a verruca \nsopra i suoi vicini, ed alle cui falde meridionali scorre il \ntorrente Aggia, mentre le sue pendici volte a ponente-\nmaestrale sono lambite dal torrente Erchi. – La sommità \ndella sua torre trovasi a 1212 braccia superiore al livello \ndel mare Mediterraneo, fra il grado 29° 49’ di longitudine \ne il grado 43° 26’ 5” di latitudine, 10 miglia toscane a \nostro della città di Sansepolcro, altrettante a scirocco di \nAnghiari, e circa 16 miglia toscane a levante di Arezzo. \nSenza bisogno di attenerci ai falsi diplomi degl’imperatori \nCarlo Magno, Lodovico e Berengario II, nè ad alcuni altri \nesciti probabilmente dallo scrigno dell’impostore Alfonso \nCeccherelli di Bevagna, riserberò all’appendice di \nquest’opera i documenti atti a dimostrare, che in cotesto \nmonte sino dal secolo X dominava una prosapia di \nmarchesi della Toscana, di origine, ossia che viveva a \nlegge Ripuaria, dalla qual prosapia derivarono le nobili \nfamiglie tuttora fiorenti dei marchesi Bourbon del Monte \nS. Maria stabilite a Firenze, dei marchesi di Petriolo, di \nPetrella e di Sorbello domiciliate in Perugia, dei marchesi \nMontini stanziati in Ancona ec. \n\nAll’Articolo LUCCA (Vol. II pag. 836) si vide come sul \ndeclinare della terza decade del secolo XI era marchese e \nduca di Toscana un Ranieri figlio del conte Guido \nprogenitore dei marehesi del Monte S. Maria e di \nSorbello. Era lo stesso personaggio a nome del quale un \nsuo castaldo, nell’ottobre del 1014, stando nel Castello di \nGragnano in Val Tiberina, permutò dei beni coi \nrappresentanti del monastero di Popano presso Caprese e \ndell’abazia di S. Flora e Lucilla de’Benedettini presso \nArezzo. Era quel marchese Ranieri, che nell’ottobre del \n1016 risedendo in Arezzo vi proferì un placito assistito da \nUgo conte di detta città e da altri giudici e magnati; \nfinalmente era quel Marchese medesimo che nel 1026 \nstava in Lucca con la mira di contrastare il passo alle genti \ndi Carrado II, mentre si recavano a Roma, passando per la \nToscana. \nFu figlio del primo Ranieri marchese di Toscana un \nUguccione marchese esso pure, dal quele nacque un \nmarchese Arrigo e un altro Ranieri giuniore. A \nquest’ultimo ne richiamano due lettere del cardinal S. Pier \nDamiano (17. e 18. del Lib. VIII); con la prima delle quali \nquel monaco porporato esortava il detto Marchese a fare \nua viaggio in Terrasanta in sconto dei suoi peccati. L’altra \nlettera è diretta alla chiarissima contessa Guilla moglie \ndello stesso marchese Ranieri II per indurla a rimediare ai \ndisordini della ricca casa in cui essa era entrata; ed è nella \nstessa lettera, dove si racconta un caso funesto avvenuto \nalla moglie del conte Uberto di Soffena, ivi qualificato per \nfratello uterino del Marchese Uguccione di lei suocero. – \nVedere BADIA DI SOFFENA. \nAgli Articoli ABAZIA DI S. TRINITA’ DELL’ALPI, \nANGHIARI, ALTA DI S. EGIDIO, BIBBIANO di Val \nTiberina, CASTIGLION FIORENTINO, CESA, \nCORTONA, FIGLINE di Val di Chiana, MONCIONE, \nMONTEDOGLIO, MONTERCHI, PILLI e PULICIANO, \nRIGUTINO, ROCCA DI PIERLE ec. ec. trovansi indicati \ntali e cotanto autentici documenti da non lasciar più \ndubbio, che le illustri casate dei marchesi del Monte S. \nMaria, di Sorbello, di Petrella e loro consorti non siano fra \nle prosapie più cospicue e più antiche della Toscana; al \ngoverno della quale dal 1014 fino al 1027 inclusive \npresedeva il Marchese Ranieri figlio del conte Guido; e \nche tanto esso, quanto i di lui successori ebbero castello \nnella Città di Arezzo, possessioni estesissime in Val di \nChiana, e nel Val d’Arno aretino, castelli e giurisdiziani \nnella Valle superiore del Tevere, in Cortona, a Città di \nCastello, a Perugia e nei loro contadi. \nConcorre in parte a dimostrazione di un tal vero il \ntestamento rogato nell’ottobre del 1098, meutre infermava \nnel suo castello di Pierle un Marchese Arrigo, figlio del \nMarchese Ugone, o Uguccione, e nipote di altro Marchese \nArrigo. Per il restante vi suppliscono i documenti degli \narchivii di quella famiglia, i protocolli dell’Archivio \nVescovile di Città di Castello, il registro vecchio della \ncomunità di Cortona, le membrane della cattedrale o della \nbadia de’Benedettini di Arezzo, quelle degli Eremiti di \nCamaldoli, per non dire di tanti altri istrumenti; molti dei \nquali furono pubblicati dal Muratori, dagli Annalisti \nCamaldolensi, dal padre Fedele Soldani, dall’abate \nCamici, dall’Alticozzi, dall’Avv. Coltellini, ec. ec. \nChe se a tutte quelle pergamene autentiche vi fosse alcuno \nche volesse innestare una carta dell’anno 972, relativa a \n\n\n\ncerta donazione fatta alla badia di S. Maria di Petrojo in \nVal Tiberina da un conte Guido figlio di un Marchese \nUgone, noi avremmo qualche ragione per credere col \nPieracci e col Soldani, che il conte Guido del 972 fosse \nstato padre del primo Ranieri marchese di Toscana nella \nseconda e terza decade del secolo XI. – Ma all’asserto \ndocumento che ogni appoggio tostochè manca il suo \noriginale nella doviziosa collezione delle membrane \nappartenute alla badia di Passignano, dove si vuole che un \ndì esistesse. \nNon è qui luogo di trattenersi, nè tampoco di accennare \ngl’istrumenti spettantt agli ascendenti dei Marchesi di \nColle, di Pierle, di Petrella, e di Sorbello, i quali possono \ndirsi altrettante diramazioni dei Marchesi del Monte S. \nMaria. Scopo attuale fia piuttosto quello di riandare \nbrevemente sulle vicende storiche del paese e sulle \nimprese dei dinasti che per otto secoli continui vi \nsignoreggiarono. \nAll’Articolo LIPPIANO è stata indicata l’epoca nella \nquale i popoli di quel territorio furono accolti in \naccomandigia dalla Signoria di Firenze, previa però \nl’annuenza dei marchesi del Monte S. Maria. – \nAll’Articolo poi di MONTERCHI si vedrà che il suo \ndistretto comunitativo corrisponde a un dipresso a quello \ndell’antico pievanato di S. Antimo, i di cui popoli fino dal \n1194 da un Marchese Uguccione del Monte S. Maria \nfurono posti sotto la giurisdizione politica del Comune di \nArezzo. \nEra, io penso, cotesto marchese Uguccione lo stesso che \nnel 1202 unitamente al fratello suo Marchese Guido con \nrogito del 29 maggio di detto anno sottomise i suoi \ncastelli di Val di Pierle all’Accomandigia del Comune di \nPerugia. \nIl qual Marchese Uguccione nasceva dal Marchese \nRanieri III di questa dinastia, e che fu avo di un altro \nUguccione giuniore marchese di Valiana, o di Valiano, \ncui spetta un trattato concluso nel 27 dicembre del 1249 \ncol Comune di Cortona rapporto al castello e porto di \nValiano in Val di Chiana. – Vedere VALIANO in Val di \nChiana. \nChe il sopranominato Marchese Uguccione figlio di \nRanieri III fosse il genitore di un Marchese Ranieri IV \nrammentato in una carta dell’anno 1226, e che da costui \nprovenisse un Marchese Guido del Monte S. Maria, non \nvi sono ragioni da asserirlo nè da negarlo. Non saprei \nperaltro su quali basi appoggiarmi per sostenere col \ncanonico Giulio Mancini di Città di Castello, che da esso \nMarchese Guido si debba incominciare la branca dei \ntoparchi del Monte S. Maria, mentre egli supponeva che \nfosse stato il primo Marchese, il quale dopo la morte \ndell’Imperatore Federigo II (anno 1250) per dedizione \nspontanea del popolo occupò e si costituì signore di quel \ncastello, da cui i suoi figli e discendenti presero il \ndistintivo, e dove lo stesso Marchese Guido edificò un \npalazzo di residenza per se e per i di lui eredi – (G. \nMANCINI Memor. sopra due monete di Lucca, nel \nGiornale Arcadico T. 32). \nÈ quel medesimo Marchese Guido di Valiana che nel \n1245 copriva la carica di potestà in Volterra, rieletto dallo \nstesso Comune per sei mesi nell’anno successivo. \nChe i marchesi di Valiana, o di Valiano nella Val di \nChiana, fossero del ramo dei marchesi del Monte S. Maria \n\ndanno ragione di crederlo i fatti che sul conto loro si \nraccontano nelle storie del secolo XIV, specialmente nella \ncronica di Giovanni Villani, e nella storia fiorentina \ndell’Ammirato. L’ultimo dei quali scrittori riscontrò \nnell’archivio delle Riformagioni di Firenze un trattato di \nalleanza pubblicato alla fine del 1323 fra i Comuni di \nFirenze, di Siena, Bologna, Perugia, Orvieto, Gubbio e \naltre comunità e signori di parte Guelfa, ad oggetto \nprecipuamente di poter ricuperare Città di Castello stata \npresa dai Tarlati di Arezzo. Nella quale circostanza fu \neletto per sei mesi in capitano generale della taglia un \naltro Marchese del Monte S. Maria, di nome Guido, \nquello stesso Guido che Giovanni Villani qualificò col \ntilolo di Marchese di Valiana. \nSett’anni dopo il medesimo toparca fu nominato a potestà \ndella Repubblica di Siena, e nel 1331 in capitan generale \ndalla Repubblica Fiorentina con l’onorevole incarico di \nriformare il governo di Pistoja, dove volle che restasse nel \n1332 in qualità di conservatore della pace. (Op. cit. Lib. \nXIII). \nMa un Marchese Guido del Monte S. Maria non era più \ntra i vivi nel 1335, quando il Comune di Firenze nominò a \ncapitan generale del suo esercito Giovanni Marchese \nfigliuolo del defunto Marchese Guido del Monte, \nchiamato Collotorto, cioè, in quell’anno medesimo in cui \nun Marchese di Valiana nell’ultima notte del settembre \n1335 si partì dal Monte S. Maria con molte truppe \nde’Perugini e di altri collegati per cacciare, come fece, i \nTarlati da Città di Castello. (G. VILLANI, Cronic. Lib. XI \ncapitolo 37, e AMMIR. Stor. Fior. Lib. VIII). \nAppella al medesimo Giovanni marchese del Monte S. \nMaria una lettera de’25 novembre 1336 direttagli dalla \nSignoria di Fireaze per invitarlo a prendere il comando dei \nsuoi eserciti per sei mesi, nella qual carica fu poi \nconfermato nell’anno appresso. – (AMMIR. Op. cit. Lib. \nVIII). \nAnche le cronache sanesi hanno conservato la memoria di \nun marehese Ugolino di Guido del Monte S. Maria, \nprobabilmente fratello di Giovanni testè rammentato; il \nqual Marchese fece da potestà in Siena nell’ultimo \nsemestre dell’anno 1336. \nIn quel tempo però si direbbe che fossero esistiti due \npersonaggi della stessa prosapia di marchesi col nome di \nGiovanni, tostochè nell’anno 1343 all’occasione della \ncacciata del duca d’Atene, fu potestà in Firenze un \nGiovanni Marchese di Valiana , confermato a tutto maggio \n1344, nel tempo medesimo che Giovanni Marchese del \nMonte S. Maria si recava ambasciatore della Repubblica \nFiorentina in Arezzo per indurre quei cittadini a \nriconoscere e uniformarsi al governo di Firenze. \nMa che il potestà di Firenze a quel tempo fosse lo estesso \npersonaggio che designavasi col doppio titolo di Marchese \nGiovanni del Monte S. Maria, e di marchese di Valiana, \nne abbiamo la certezza da due pergamene appartenute alla \nbadia di Passignano, ora nell’Archivio Diplomatico \nFiorentino. \nLa prima del 4 novembre 1343 contiene una sentenza \npronunziata dal Marchese Giovanni del Monte S. Maria \npotestà e difensore della libertà del Comune di Firenze. La \nseconda del 19 febbrajo 1343 (1344 stil. com.) appella ad \naltra sentenza emanata dal Marchese Giovanni del Monte \nS. Maria potestà di Firenze. – (loc. cit. Carte di Volterra e \n\n\n\ndell’ARCHIVIO GEN.) – (G. VILLANI Lib. XII cap. 17 \ne 20. – AMMIR. Lib. IX). \nDi due altri Marchesi del Monte S. Maria contemporanei \ndel prenominato s’incontra qualche menzione nelle \nRiformagioni Fiorentine all’anno 1345, quando il \nMarchese Angelo di quella prosapia fu eletto capitano e \ndifensore del popolo di Firenze, dove nove anni dopo \n(1353) troviamo potestà il nobile mess. Piero, pur esso \nde’marchesi del Monte; e ciò due anni innanzi che le \ncronache di Siena riportassero sotto l’anno 1355 il nome \ndi un vicario imperiale in quella città, che fu Ugolino di \nRanieri de’marchesi del Monte S. Maria. \nA questo suddetto anno 1355 ci richiama un fatto \naccaduto nel Borgo S. Sepolcro dove il vescovo di Città \ndi Castello si era recato per battezzare un figlio nato al \nMarchese Piero del Monte S. Maria, di cui si trova un \nminuto racconto in un transunto storico della Badia del \nBorgo S. Sepolcro. – (ANNAL. CAMALD. T. VI \nall’anno 1357). \nNel 1371 cuopriva l’uffizio di capitano del popolo \nfiorentino un altro marchese Guido, chiamato Guiduccio \ndel Monte S. Maria, mentre sei anni dopo (nel 1377) tornò \na Firenze a far da potestà il Marchese Piero prenominato. \nNel 1376 egli esercitò in Siena l’incarico medesimo con \ntitolo di senatore, quando a lui diresse (ERRATA: una \nlettera) quattro lettere S. Caterina di Siena. Nella stessa \ncarica di potestà fu chiamato dai Fiorentini nel 1381, il \nmarchese Giovanni Corazza pur esso della casa del Monte \nS. Maria. \nAl prenominato Marchese Piero del Monte S. Maria, non \nche ai Marchesi Angelo e Ugolino di Guiduccio della \nstessa consorteria, appella un privilegio concesso nel 14 \nmaggio 1382 dall’Imperatore Carlo IV, col quale veniva \nconfermato ad essi il titolo di marchesi del Monte S. \nMaria da continuarsi nella loro linea per ordine di \nprimogenitura. \nMa qui cominciano gli atti di accomandigia di quei \nmarchesi alla Repubblica Fiorentina, a partire dal \npreaccennato marchese Piero del Monte S. Maria; il quale \nfu ricevuto nel 1390 insieme coi suoi figli, ville, castelli e \ngiurisdizioni sotto la protezione della Signoria di Firenze. \nUn simil atto si rinnovava nel 27 gennajo 1425 a favore \ndei fratelli Cerbone e Lodovico del Monte S. Maria figli \ndel Marchese Jacopo, i qual furono ricevuti in \naccomandigia con tutti i loro castelli a nome del Comune \ndai Dieci di Balia, che distesero i capitoli. Una delle \ncondizioni imposte era il tributo del palio alla chiesa di S. \nGiovan Battista in Firenze. \nInfatti fra le pergamene dell’Arch. Gen., ora nel \nDiplomatico di Firenze, esis te un mandato di procura del \nMarchese Cerbone del Monte S. Maria fatto nel Castello \nomonimo li 20 giugno 1451 per mandare la solita offerta \ndel palio alla Signoria di Firenze. \nDipoi nel 16 agosto 1478 la Repubblica Fiorentina volle \naccordare lo stesso privilegio a Giovan Matteo di \nLodovico dei marchesi di Sorbello, anche in benemerenza \ndi avere egli valorosamente combattuto in ajuto dei \nFiorentini contro l’esercito napoletano del re Alfonso \nd’Aragona. In conseguenza di ciò la Signoria di Firenze, \ncorrendo l’anno 1482, affidò alla guardia e fedeltà del \nMarchese di Sorbello l’importante rocca di Castro Caro in \nRomagna. – (AMMIR. Op. cit. Lib. XXIV, e XXV). \n\nAltra accomandigia fu fatta sotto li l0 marzo 1495 a favore \ndel Marchese Carlo di Ugolino del Monte S. Maria, e \nrinnovata nel 12 gennajo 1512 ad istanza di Girolamo e \nFrancesco figliuoli del marchese Ranieri del Monte \nl’ultimo dei quali, il marchese Francesco, nel febbrajo \ndell’anno 1518 rimase ferito nel momento, in cui egli \npe’Fiorentini difendeva Città di Castello investita dalle \narmi del duca d’Urbino, cui dovè rendersi. \nChe più, all’anno 1529 le storie fiorentine ricordano un \nMarchese Taddeo dei marchesi del Monte S. Maria \nvaloroso capitano alla difesa di Firenze assediata, e nel \n1554 un Marchese Piero della stessa linea fra le file delle \ntruppe imperiali e medicee per battere la città di Siena, \ndopo la cui resa fu a lui affida la guardia del forte a Porta \nCamullia. – (AMMIR. Op. cit. Lib. XXIX, XXX e \nXXXIV.) \nNon debbo tampoco omettere qui di ricordare un lodo \napprovato dal governo di Firenze, in data dei 25 febbrajo \n1532 (1533 stil. com.), e sett’anni dopo dal Duca Cosimo \nde’Medici, quindi nel 22 giugno 1574 dal Granduca \nFrancesco confermato, allorchè fu decretato di aggiungere \nal grado della nobiltà e lustro della prosapia del Monte S. \nMaria gli onori della cittadinanza fiorentina . \nIn vigore del lodo testè accennato fu deciso che il più \nvecchio della famiglia fosse pro tempore di diritto il \nprincipe del castello e del territorio del Monte S. Maria \nsenza pregiudizio delle ragioni del Marchese Ferrante del \nMonte dopo la morte del Marchese Montino di lui padre. \nNel 31 luglio 1589, e nel 22 settembre 1606 furono \nrinnovate le accomandigie a favore de’marchesi Gio. \nBattista, Taddeo e Orazio del Monte alle solite condizioni, \npiù una qualche limitazione rispetto alla facoltà di far uso \ndell’armi da fuoco. Uno di quei marchesi, Gio. Battista \nBourbon del Monte dopo aver militato in qualità di \ngenerale, nel 20 novembre del 1601 ottenne in feudo dal \nGranduca Ferdinando I per se, per i suoi figli e \ndiscendenti maschi il marchesato di Pian Castagnajo. – \nVedere PIAN CASTAGNAJO. \nAltro simile atto di accomandigia per il marchesato del \nMonte S. Maria fu concesso al cardinal Francesco Maria \nfiglio del Marchese Ranieri del Monte dal Granduca \nCosimo II, con diploma dell’11 settembre 1615; e di \nnuovo sotto dì 17 luglio 1641 al Marchese Fabio dal \nGranduca Ferdinando II, riunovato nel dì 29 novembre \n1671 dal Granduca Cosimo III, a favore e a nome del \nmarchese Francesco figlio del Marchese Fabio sopra \nnominato. \nL’ultima conferma delle accomandigie del marchesato del \nMonte S. Maria sotto il governo Mediceo cadde nell’anno \n1731, con l’obbligo a quei toparchi di offrire ogni anno \nnel giorno di S. Giovanni Battista un palio di seta della \nvaluta almeno di dieci fiorini d’oro. Ma questo tributo \nterminò coll’abolizione degli omaggi al principio del \nsecolo attuale, e finalmente dopo il lungo periodo di otto \nsecoli cessò anche il feudo marchionale, atteso l’articolo \ncento della pace di Vienna (agosto del 1815). In \nconsegeuenza di quel trattato il marchesato del Monte S. \nMaria fu incorporato al Granducato di Toscana, il cui \ngoverno ne istituì una nuova Com. sotto la giurisdizione \ndel potestà di Lippiano per il civile, e sotto il Vicar. Regio \ndi San Sepolcro per il politico e per il criminale. \nNon conoscendo però lo stato della sua popolazione \n\n\n\nanteriormente al 1815, ci limiteremo a riportare nel \nquadro seguente il movimento della medesima a tre \nepoche recenti; vale a dire, quelle del 1818, del 1833 e del \n1839. \nEsiste in Monte S. Maria di fondazione dei marchesi un \nfrequentato monastero di monache Benedettine sotto \nl’invocaziono di S. Maria Maddalena. \n \nMOVIMENTO della Popolazione della Parrocchia del \nMONTE S. MARIA a tre epoche diverse, divisa per \nfamiglie. \n \nANNO 1818: Impuberi maschi 38; femmine 22; adulti \nmaschi 41, femmine 47; coniugati dei due sessi 46; \necclesiastici dei due sessi 26; numero delle famiglie 35; \ntotale della popolazione 220. \nANNO 1833: Impuberi maschi 38; femmine 28; adulti \nmaschi 31, femmine 43; coniugati dei due sessi 64; \necclesiastici dei due sessi 24; numero delle famiglie 39; \ntotale della popolazione 228. \nANNO 1839: Impuberi maschi 31; femmine 30; adulti \nmaschi 47, femmine 56; coniugati dei due sessi 80; \necclesiastici dei due sessi 25; numero delle famiglie 43; \ntotale della popolazione 269. \n \nComunità del Monte S. Maria. – Il territorio di questa \ncomunità occupa una superfìcie di 20803 quadrati agrari, \n497 dei quali spettano a corsi d’acqua e a strade. \nNel 1833 vi abitavano 2649 persone, a ragione \nripartitamente di 104 abitanti per ogni miglio quadrato di \nsuolo imponibile. \nConfina dal lato di ostro in parte, e dal lato di libeccio con \nla Cormunità di Arezzo mediante le prime fonti \ndell’Aggia e del Padonchia , coll’ultimo de’quali torrenti \nil territorio del Monte S. Maria va girando sul fianco del \nMonte Marzana a guisa di un semicerchio, fino a che \ndopo mezzo miglio arriva alla confluenza del fosso \nRiccianello. Qui la Comunità del Monte S. Maria lascia \nfuori il torrente Padonchia e la Comunità di Arezzo, \ntrovando a maestro quella di Monterchi, e di conserva con \nquest’ultima l’altra si dirige a grecale sino passato il \nCastello di Lippiano per il tragitto di circa tre miglia. \nDopo di che voltando faccia a settentrione, per termini \nartific iali va a trovare la Comunità di Città di Castello \ndello Stato pontificio, con la quale fronteggia di rimpetto \na settentrione e a levante fino a che non ritorna a toccare \ndal lato di ostro il territorio comunitativo di Arezzo. \nLa Comunità di S. Maria a Monte è quasi tutta montuosa \ne senza strade rotabili, qualora si eccettui quella \nmalagevole che dal capoluopo scende sulla strada \nprovinciale fra Monterchi e Città di Castello. \nFra le sue prominenze montuose quella su cui è fabbricata \nla torre e il paese del Monte S. Maria è la più alta di tutte \nle altre della stessa comunità. \nI maggiori corsi d’acqua della Comunità in discorso sono \nil torrente Aggia dal lato di scirocco e quello Padonchia \nche scende dal monte Marzana a ponente-libeccio del \ncapoluogo. \nLa natura del suolo di questa contrada consiste per la \nmassima parte in macigno, o in grès castagnolo, \ndenominato tufo, o pietra tufina; e la sua cultura agraria si \nriduce a boschi, a selve di castagni, a prati naturali e a \n\nsemente di granaglie. \nLe due famiglie de’marchesi Bourbon del Monte S. Maria \nresidenti in Firenze conservano costà varie possessioni \nallodiali con case e livelli che rimontano al tempo in cui i \nloro antenati risedevano in quel palazzo marchionale. \nVi si raccolgono pure nella stagione invernale degli ottimi \ntartufi. Fra gli animali da frutto, quelli che danno una \nmaggior risorsa sono i majali e le pecore. \nHanno luogo nella stessa Comunità due meschine fiere \nannuali, una delle quali suol tenersi nel capoluogo il primo \nlunedì dopo l’Ascensione, e l’altra il giorno 16 di agosto \nnel villaggio di Marzana. \nIl commercio di questa comunità si fa specialmente nei \n(ERRATA: mercati di Anghiari e di Sansepolcro) mercati \nd’Anghiari, di Monterchi e di Sansepolcro, giacchè \nmancano di mercati settimanali (ERRATA : i castelli vicini \ndi Monterchi, e di Lippiano) il castello vicino di Lippiano. \nLa Comunità del Monte S. Maria mantiene un medico e \nun maestro di scuola. \nIl suo potestà risiede in Lippiano, il Vicario Regio, la \ncancelleria comunitativa, l’ingegnere di Circondario e \nl’ufizio di esazione del Registro sono in Sansepolcro, la \nconservazione delle Ipoteche e il tribunale di Prima \nIstanza in Arezzo. \n \nQUADRO della Popolazione della Comunità del MONTE \nS. MARIA a tre epoche diverse. \n \n- nome del luogo: Arcalena, titolo della chiesa: S. Luca \n(Cura), diocesi cui appartiene: Città di Castello, \npopolazione anno 1818 n° 104, popolazione anno 1833 n° \n111, popolazione anno 1839 n° 81 \n- nome del luogo: Ciciliano, titolo della chiesa: S. \nDonnino (Cura), diocesi cui appartiene: Città di Castello, \npopolazione anno 1818 n° 63, popolazione anno 1833 n° \n126, popolazione anno 1839 n° 113 \n- nome del luogo: Graziano, titolo della chiesa: S. Lucia \n(Cura), diocesi cui appartiene: Città di Castello, \npopolazione anno 1818 n° 55, popolazione anno 1833 n° \n59, popolazione anno 1839 n° 82 \n- nome del luogo: Lippiano, titolo della chiesa: S. Michele \n(Pieve), diocesi cui appartiene: Città di Castello, \npopolazione anno 1818 n° 305, popolazione anno 1833 n° \n304, popolazione anno 1839 n° 250 \n- nome del luogo: Marcignano, titolo della chiesa: S. \nMichele (Cura), diocesi cui appartiene: Città di Castello, \npopolazione anno 1818 n° 106, popolazione anno 1833 n° \n150, popolazione anno 1839 n° 151 \n- nome del luogo: Marzana, titolo della chiesa: S. \nGiovanni Battista (Rettoria), diocesi cui appartiene: Città \ndi Castello, popolazione anno 1818 n° 295, popolazione \nanno 1833 n° 271, popolazione anno 1839 n° 393 \n- nome del luogo: MONTE S. MARIA, titolo della chiesa: \nS. Maria (Pieve), diocesi cui appartiene: Città di Castello, \npopolazione anno 1818 n° 220, popolazione anno 1833 n° \n228, popolazione anno 1839 n° 269 \n- nome del luogo: Paterna, titolo della chiesa: S. Pietro \n(Rettoria), diocesi cui appartiene: Città di Castello, \npopolazione anno 1818 n° 128, popolazione anno 1833 n° \n155, popolazione anno 1839 n° 167 \n- nome del luogo: Pecorata, titolo della chiesa: S. Lorenzo \n(Cura), diocesi cui appartiene: Città di Castello, \n\n\n\npopolazione anno 1818 n° 57, popolazione anno 1833 n° \n71, popolazione anno 1839 n° 74 \n- nome del luogo: Petena, titolo della chiesa: S. Andrea \n(Cura), diocesi cui appartiene: Città di Castello, \npopolazione anno 1818 n° 66, popolazione anno 1833 n° \n103, popolazione anno 1839 n° 111 \n- nome del luogo: Petriolo, titolo della chiesa: S. \nBartolommeo (Cura), diocesi cui appartiene: Città di \nCastello, popolazione anno 1818 n° 59, popolazione anno \n1833 n° 87, popolazione anno 1839 n° 86 \n- nome del luogo: Pezzano, titolo della chiesa: S. Stefano \n(Cura), diocesi cui appartiene: Città di Castello, \npopolazione anno 1818 n° 62, popolazione anno 1833 n° \n81, popolazione anno 1839 n° 92 \n- nome del luogo: Piantrano, titolo della chiesa: S. \nLorenzo (Cura), diocesi cui appartiene: Città di Castello, \npopolazione anno 1818 n° 123, popolazione anno 1833 n° \n132, popolazione anno 1839 n° 112 \n- nome del luogo: Prato, titolo della chiesa: S. Pietro \n(Cura), diocesi cui appartiene: Città di Castello, \npopolazione anno 1818 n° 173, popolazione anno 1833 n° \n193, popolazione anno 1839 n° 210 \n- nome del luogo: Prine, titolo della chiesa: S. Biagio \n(Cura), diocesi cui appartiene: Città di Castello, \npopolazione anno 1818 n° 64, popolazione anno 1833 n° \n81, popolazione anno 1839 n° 78 \n- nome del luogo: Ranzola, titolo della chiesa: S. Marco \n(Cura), diocesi cui appartiene: Città di Castello, \npopolazione anno 1818 n° 76, popolazione anno 1833 n° \n109, popolazione anno 1839 n° 121 \n- nome del luogo: Satriano, titolo della chiesa: S. Leone \n(Cura), diocesi cui appartiene: Città di Castello, \npopolazione anno 1818 n° 30, popolazione anno 1833 n° \n67, popolazione anno 1839 n° 47 \n- nome del luogo: Trevina, titolo della chiesa: S. \nCristofano (Cura), diocesi cui appartiene: Città di \nCastello, popolazione anno 1818 n° 121, popolazione \nanno 1833 n° 185, popolazione anno 1839 n° 158 \n- nome del luogo: Verciano, titolo della chiesa: S. \nMichele (Cura), diocesi cui appartiene: Città di Castello, \npopolazione anno 1818 n° 67, popolazione anno 1833 n° \n78, popolazione anno 1839 n° 69 \n- Totale popolazione anno 1818 n° 2175 \n \nEntrano nella Comunità di Monte S. Maria le seguenti \nfrazioni \n \n- nome del luogo: Cagnano, Comunità donde proviene: \ndalla Comunità estera di Città di Castello, abitanti anno \n1833 n° 38, abitanti anno 1839 n° 39 \n- nome del luogo: Val di Petrina, Comunità donde \nproviene: dalla Comunità estera di Città di Castello, \nabitanti anno 1833 n° 12, abitanti anno 1839 n° 14 \n \n- Totale abitanti anno 1833 n° 2649 \n- Totale abitanti anno 1839 n° 2713",
    "original_title": "MONTE S. MARIA",
    "page": 299,
    "slug": "monte-s-maria",
    "byte_offset": 1872134
  },
  {
    "context": "nella Valle del Serchio.",
    "title": "MONTE S. MARIA IN CASTELLO",
    "body": "– Vedere CASTELLO (S. MARIA IN).",
    "original_title": "MONTE S. MARIA IN CASTELLO",
    "page": 303,
    "slug": "monte-s-maria-in-castello",
    "byte_offset": 1899351
  },
  {
    "context": "nella Valle dell’Omb rone senese.",
    "title": "MONTE SS. MARIE",
    "body": "Casale già Castello che fa capoluogo di comunità con \npieve antichissima (S. Vito in Creta, o in Versuris) nella \nComunità Giurisdizione e circa 3 miglia a settentrione di \nAsciano, Diocesi di Arezzo, Compartimento di Siena. \nRisiede sul vertice di una collina cretosa, alla di cui base \naustrale scorre il fiume Ombrone, mentre dalla parte di \nlibeccio passa il torrente Camerone confluente nel primo a \nostro del Monte SS. Marie. \nFu questo Castello al pari di molti altri della stessa vallata \nsignoria de’conti della Berardenga e della Scialenga, ora è \nvilla con tenuta agraria della famiglia patrizia senese degli \nUgurgieri. \nIl castello del Monte SS. Marie fu sottoposto nel 1175 da \nquei conti alla Repubblica di Siena, e nel 1202 fu investito \ne preso dalle truppe inviate costà dalla Signoria di Firenze. \n– Fu poi devastato, e quasi distrutto, nel 1270 della \nfazione Guelfa che aveva ripreso potere anche là dove era \nstato fiaccato e vinto dieci anni innanzi il partito popolare \nallora dominante in quasi tutta la Toscana. In vista di ciò il \nComune di Siena nel 1271 decretò che gli abitanti del \nMonte SS. Marie fossero esentati dalle pubbliche \ngravezze, e allora per consiglio del popolo sanese il \nCastello di Monte SS. Marie fu designato a residenza di \nun rettore dipendente dal potestà di Siena. \nInfatti nel 1413 risedeva nel Monte SS. Marie un vicario \nsanese di 2.a classe, e l’erudito testè defunto Ettore \nRomagnoli possedeva un bel sigillo di quella giudicatura \nminore. \nFinalmente questo castello fu di nuovo assalito e rovinato \naffatto nel 15 marzo 1371 dalla compagnia teutonica \ncomandata dal conte Lando. \nLo statuto del Monte SS. Marie alle Riformagioni di Siena \nè dell’anno 1544. Avvene però uno assai moderno del \n1727, nel quale si ordina di fare la festa della SS. \nNunziata, e l’offerta alla vicina antichissima chiesa \nparrocchiale di S. Vito in Versuris, o in Creta. – Vedere \nVITO (S.) IN CRETA. \nAll’Articolo ASCIANO Comunità, si disse, che Monte \nSS. Marie faceva comunità separata, la quale restò riunita \na quella d’Asciano con motuproprio del 9 dicembre 1777. \nLa parrocchia di S. Vito in Creta, di cui fa parte il Monte \nSS. Marie, nel 1595 contava 810 abitanti, nel 1640 ne \naveva 335; nel 1745 faceva 332 anime; e nel 1833 \nnoverava 456 abitanti.",
    "original_title": "MONTE SS. MARIE",
    "page": 303,
    "slug": "monte-ss-marie",
    "byte_offset": 1899445
  },
  {
    "context": "nella Maremma grossetana.",
    "title": "MONTE MASSI",
    "body": "– Castello \ncon rocca a doppiocerchio e chiesa plebana (S Andrea \napostolo) nella Comunità Giurisdizione e circa 5 miglia a \nponente di Roccatederighi, Diocesi e Compartimento di \nGrosscto. \nRisiede la rocca sopra uno scoglio di Gabbro sporgente \ndalla cima di un monte fiancheggiato alla sua base \norientale dal fosso Asina, e nel lato occidentale dal \ntorrente di Follonica, mentre sulla faccia volta a ostro \nscaturisce per vari rami il fosso Raspolino, tributario \nquesto e quello della fiumana Bruna. \nIl paese situato sotto la rocca è diviso in due borgate, \nquella superiore ha una meschina piazzetta con piccola \nchiesa parrocchiale e una casa comunale che nei secoli \nscorsi servì di pretorio. \n\n\n\nFu questo castello uno dei feudi dei conti Aldobrandeschi, \ndi che si trova memoria in una carta del 1076, quando un \nConte Ildebrando e la Contessa Giulitta sua consorte \ndonarono alla chiesa de’SS. Andrea e Genziano di Monte \nMassi il padronato delle chiese di S. Margherita e di S. \nLucia a Sassoforte. \nDopo essere stata abbattuta la potenza dei conti \nAIlobrandeschi nella Maremma grossetana, e conquistata \ndal Comune di Siena la loro sede capitale, allora la stessa \noste nel 1259 rivolse il cammino verso il fortilizio di \nMonte Massi. Già da molti mesi era stretto di assedio \nquando s’intese che un esercito fiorentino era giunto nelle \nvicinanze di Colle, sicchè l’oste sanese dovè abbandonare \nl’impresa di Monte Massi per correre a sostegno della \nmadre patria. \nMa avuta in favore la battaglia di Montaperto, le truppe \nvittoriose tornarono tosto sotto Monte Massi, avendo alla \ntesta il potestà di Siena; nè corsero molti giorni dacchè il \ncastello fu assalito, preso e le sue mura castellane \nsmantellate. \nAl principio però del secolo XIV signoreggiavano in \nMonte Massi i nobili Pannocchieschi, avvegnachè \nrisedeva nel cassero di Montemassi messer Nello del fu \nInghiramo de’signori del castel di Pietra, il quale Nello \nper istrumento del dì 11 maggio 1306, stipulato nel \nCastello di Montemassi, a nome di donna Verducca del fu \nMeo futura sposa di Talino del fu Benvenuto del castel di \nPietra, assegnò alla medesima lire 300 di dote. Con altro \nistrumento del 4 novembre 1309, rogato nel cassero di \nMontemassi, lo stesso Nello del fu Inghiramo \nde’Pannocchieschi consegnò al prenominato sposo la dote \ndi donna Verducca del fu Meo in tanti beni stabili ivi \ndescritti – (ARCH. DIPL. FIOR. Carte della Città di \nMassa). \nComunque fosse del dominio baronale dei Pannocchieschi \nin Monte Massi, certo è che questo castello nel 1328 fu \nfatto ribellare ai Sanesi da Castruccio Antelminelli \ngiovandosi del mezzo dei figli di Bandino da Sticciano, i \nquali ottennero a tal uopo dei soldati da Castruccio e da \nLodovico il Bavaro per difesa di esso castello. Anche \nallora la Repubblica sanese vi mandò una poderosa oste \nsotto il comando del suo potestà Guido Ricci di Modena, \nper la quale impresa anche i Fiorentini inviarono una \nporzione delle loro masnade. \nDondechè, dopo essere stato stretto di assedio, Monte \nMassi nello stesso anno si rese per fame, e poco stante la \nRepubblica di Siena comandò si disfacesse quel fortilizio, \nal qual effetto vi spese la moneta di lire 2834. Tanta fu \nl’allegrezza ed il giubbilo provato dal popolo sanese per \nl’acquisto di cotesto castello, che la Signoria ordinò al \ncelebre pittore sanese Simone di Martino, l’amico del \nPetrarca, di dipingere l’assedio di Monte Massi nella sala \ndel Consiglio nel palazzo del Concistoro, testè illustrata \ndal conte Pompeo Litta. \nMa nel 1374 i Salimbeni sdegnati per l’oltraggio ricevuto \ndal governo di Siena, che aveva fatto decapitare uno di \nloro famiglia e altri della stessa consorteria mandati \nprigioni nel castello di Perolla, raccolsero prezzolate \nmasnade, le quali unite ai loro fedeli corsero a predare \nmolti luoghi del contado di Siena, nel tempo che tolsero \nalla repubblica i castelli di Monte Massi e di \nBoccheggiano. \n\nIn conseguenza la Signoria di Siena elesse tosto il \nmagistrato dei Dieci di balia di guerra, cui comandò l’oste \nper vendicare l’ingiuria ricevuta, ed ottenne pur allora in \naiuto fanti e cavalli da Firenze e da Lucca. Da ll’altra \nbanda i Salimbeni misero insieme tanti aderenti armati che \nriescirono sufficienti non solo di resistere a cotanto \nimpeto, ma ancora per mettere in rotta sotto Boccheggiano \ngli stessi assalitori. Finalmente nel 1375 le parti \nbelligeranti avendo fatto compromesso delle differenze \nloro nella Signoria di Firenze, fu deciso che i Salimbeni \nconsegnassero agli ambasciatori fiorentini la rocca già \nrifatta di Monte Massi per restituirla, come poi fecero, al \nComune di Siena. (MALEVOLTI, Istor. Sanesi P. I e II). \nPochi anni dopo la Repubblica sanese trovandosi in \nbisogno di moneta per le gravi spese sostenute a cagione \ndelle guerre insorte coi Fiorentini, quando il governo di \nSiena si diede a Giovanni Galeazzo duca di Milano, fece \naprire delle trattative con messer Cristofano del fu Mino \ndè Verdelli col quale per istrumento del 23 agosto 1392 \nrestò convenuto di cedergli il possesso del Castello di \nMonte Massi e suo distretto per il tempo di sette anni, cioè \ndal dì 8 agosto 1392 a tutto il 7 agosto del 1399, a \ncondizione di goderne il mero e misto impero, compreso il \ngiuspadronato della sua chiesa parrocchiale; e ciò \nmediante lo sborso di 8000 fiorini d’oro, con obbligo però \ndi non venderlo, nè impegnarlo ad alcuno, mentre il \ngoverno di Siena in quell’intervallo doveva mantenere a \nsue spese un castellano con otto soldati per guardia della \nrocca di Monte Massi. – (ARCH. DIPL. DI SIENA, \nKaleffo rosso N°21 e 23). \nPer quanto, a seconda del contratto dell’8 agosto 1392 la \nRep. di Siena dietro il rimborso della somma medesima di \n8000 fiorini, dovesse ricevere dal Verdelli l’oppignorato \nCastello di Monte Massi, ciò non ebbe effetto prima del \n29 agosto 1404, quando i priori e governatori del Comune \ndi Siena unitamente al capitano del popolo deliberarono di \nricomprarlo da Cristofano di Pietro del fu messer \nCristofano de’Verdelli, previo il consenso di Mino di \nCercerchia, di Giovanni e Niccolò di Galgano, e di \nGuccio Bichi suoi più prossimi parenti. Dondechè i \nsindaci del Comune di Siena ripresero la consegna del \nCastello di Monte Massi, suo cassero e fortilizio con tutte \nle ragioni e pertinenze nei modi e forme che già messer \nCristofano di Mino, avo paterno dell’anzidetto \ncessionario, l’aveva ricevuto dal Comune per il prezzo di \nsopra accennato. Uno dei capitoli della consegna fu quello \ndi fare la descrizione dei confini del distretto di Monte \nMassi, mentre con altro articolo la Signoria di Siena si \nobbligava rimborsare detto Cristofano delle spese da esso \nfatte in un casamento edificato dentro il castello. \nFinalmente era tra i patti stipulati quello di assolvere il \nVerdelli da tutti i bandi e condanne dal potestà di Siena \ncontro di esso pronunziate; accordando al medesimo \nCristofano, ai suoi fratelli e discendenti la qualità di \ncittadini popolani sanesi. (ARCH. DIPL. SAN. Kaleffo \nrosso N° 40). \nTornato che fu al possesso del castello di Monte Massi, il \nComune di Siena deliberò di smantellare per la seconda \nvolta cotesta rocca stante la ragione che si disse essere di \ntroppa spesa alla Repubblica. (ARCH. DIPL. SAN. Libro \ndelle Riformagioni Sanesi dal 1403 al 1409). \nNel 1413 risedeva costà un giusdicente sanese di seconda \n\n\n\nclasse. Dalla detta epoca il popolo di Monte Massi ubbidì \ncostantemente al governo della città di Siena, nel cui \narchivio si conserva lo statuto più antico superstite, scritto \nnel 1533. \nQuesto paese al pari di altri della Maremma sanese con \natto pubblico de’27 agosto 1559 si sottomise alla \nmonarchia Medicea. \nFinalmente Monte Massi con il suo distretto fu eretto in \nfeudo dal Granduca Ferdinando II, con titolo di \nmarchesato, mediante un diploma del 19 settembre 1632 a \nfavore di Giovan Cristofano de’marchesi Malaspina di \nMulazzo, e maestro di camera della vedova Granduchessa \nmadama Cristina di Lorena, già da qualche tempo fatto \nMarchese di Rocca Tederighi. Fu dato cotesto feudo a \ncondizione di passare ne’figli e discendenti maschi \ndell’investito con ordine di primogenitura. Sennonchè il \ndi lui pronipote Cesare Malaspina, previo il consenso del \nGranduca Leopoldo I, per atto del 7 aprile 1770 vendè i \nsuoi diritti sul marchesato di Monte Massi e sopra l’altro \ndi Rocca Tederighi al marchese Giovanni di Domenico \nCambiaso di Genova, con ordine però al giudice ordinario \ndi Siena di sorvegliare all’effettuazione del rinvestimento \ndel prezzo, e con altre condizioni volute dal rescritto \nsovrano dei 21 novembre 1768. Sei anni innanzi cotesta \nalienazione, cioè, nel 1764 i due castelli di Rocca \nTederighi e di Monte Massi coi loro distretti contavano \ntutt’insieme 595 abitanti. \nSino dal secolo XIV la chiesa parrocchiale di Monte \nMassi era sotto l’invocazione di S. Andrea apostolo, S. \nGenziano e S. Feriolo. – Essa nel 1595 faceva 321 \nabitanti, nel 1640 era ridotta a 140 abitanti, nel 1717 la \nsola parrocchia di S. Andrea a Monte Massi ne contava \n201, e nel 1833 aveva 274 abitanti – Vedere \nROCCASTRADA Comunità.",
    "original_title": "MONTE MASSI",
    "page": 303,
    "slug": "monte-massi",
    "byte_offset": 1901837
  },
  {
    "context": "già MONTE MASSIMO presso Livorno.",
    "title": "MONTE MASSI, o MASSO",
    "body": "– È una propaggine settentrionale dei \nMonti Livornesi, la quale stendesi dalla Sambuca di Val \nBenedetta verso Limone fino presso le fonti di S. Stefano, \nossia ai Lupi sulla strada Regia pisana, lungo la sinistra \ndel torrente Ugione. \nCotesto Monte Massimo o Monte Masso diè il nome a un \ncastelletto baronale e ad una cappella (S. Maria) sotto il \npievanato di S. Lorenzo in Piazza, ora nella suburbana di \nS. Matteo, Comunità Giurisdizione e Diocesi di Livorno, \nda cui Monte Massimo , o Monte Masso è 4 miglia a \nlevante-grecale, nel Compartimento di Pisa. \nLa più antica memoria superstite da me segnalata, che \npossa riferirsi al Monte Massimo livornese, è un \nistrumento scritto li 11 dicembre dell’anno 1109 nei \nconfini di Parrana dentro lo stesso Castello il cui \ncontenuto fu pubblicato dal Muratori. (Ant. Medii Aevi T. \nIII). \nTrattasi della vendita del castello di Monte Massimo e suo \ndistretto fatta per il prezzo di un anello d’oro dai fratelli \nGuido e Ranieri Malaparuta, figliuoli del fu Ranieri, e \ndalle respettive mogli Gasdia e Sofia, in favore di tre \nfratelli, Lamberto,Guilicone e Rainolfo, figli del fu \nUbaldo, come anche a favore di Pietro arcivescovo di \nPisa, d’Ildebrando e di Taiperto consoli pisani. \nDei muri del castellare di Monte Massimo , ora Monte \n\nMasso , e della situazione topografica di questo luogo fu \ndato un cenno all’Articolo LIVORNO Vol. II pag. 724 e \n725, ma più a lungo fu parlato dei signori del castello di \nMonte Massimo all’Articolo MELO (CAMPO AL), casale \nche insieme col Castello di Monte Massimo dava il titolo \na una consorteria di conti pisani. Tale fu quel Conte \nTegrimo figlio del Conte Ubaldo del fu Mario che nel \nmaggio del 1214, col consenso di sua moglie Berlinga, \nfiglia del fu Tignoso da Putignano, vendè a Guglielmo da \nCasale del distretto di Monte Massimo 4 pezzi di terra \nposti in essa curia. Un’altra carta del febbrajo dell’anno \n1218 rammenta lo stesso Conte Tegrimo di Ubaldo \nabitante nel suo castello di Monte Massimo, dove, a \ntenore di un terzo istrumento, nel novembre del 1236, si \nritrovava il suo figlio conte Ubaldo giuniore. \nAnche l’avo di quest’ultimo risedeva nel castello signorile \ndi Monte Massimo di sopra , allorchè per rogito del 20 \ngennajo 1202 il Conte Ubaldo fig lio del Conte Mario di \nun altro Conte Ubaldo alienò per lire 12 di denari nuovi \nmoneta pisana un mulino con un pezzo di terra posto nei \nconfini di Monte Massimo vicino al letto del fiume \nOscione (Ugione) in luogo detto Campo Tornale – \n(ARCH. DIPL. FIOR. Carte di S. Lorenzo alla Rivolta). \nMolte altre membrane appartenute al monastero di S. \nLorenzo alla Rivolta di Pisa, cui pervennero nel secolo \nXIII per donazioni fatte dai conti di Monte Massimo, \nrammentano questo luogo. \nCiterò fra le altre un testamento dettato li 4 febbrajo 1198 \nda donna Maria del fu Ranieri di Malaparata, moglie di \nGualando del fu Sigerio di Uguccionello, la quale donna \nlasciò un legato allo spedale di Stagno della metà di tutte \nle terre che le appartenevano in Monte Massimo superiore \ne inferiore. \nArroge ai due documenti del 1198 e 1220 sopra citati un \nterzo del 17 aprile 1203, fatto in Oliveto nei contorni di \nMonte Massimo e di Limone, col quale atto il conte \nMalaparuta figlio del fu Conte Ugo di altro Malaparuta \ndonava allo spedale di Stagno un pezzo di terra posto nei \nconfini di Monte Massimo vicino al letto del fiume \nOscione, in luogo denominato Campo Tornale, nel mentre \nche Agnese madre del detto Conte Malaparuta prestava il \nconsenso per tale donazione col rinunziare ad ogni ragione \ndotale che potesse pretendere sopra quella possessione – \nVedere LIMONE. \nNel 1206, lì 24 gennajo lo stesso Conte Malaparuta del fu \nUgo, trovandosi nel Castello di Monte Massimo , vendè \nper lire tre di denari pisani un altro pezzo di terra \ndell’estensione di tre stiora posto nella villa di Valignano \na Colle Pinzuto – Vedere COLLE PINZUTO. \nUn’istrumento della stessa epoca rogato nel castello di \nMonte Massimo di sotto ne avvisa, che allora ivi esisteva \nuna chiesa sotto l’invocazione di S. Biagio; mentre la \ncappella di S. Maria a Monte Massimo , che fu chiesa \nparrocchiale, trovasi rammentata in altra scrittura del 1197 \nappartenuta al monastero di S. Lorenzo alla Rivolta di \nPisa. \nInfine il conte Ubaldo del fu Conte Tegrimo, e Gualdrada \ndel fu Ugolino sua moglie, per contratto scritto li 15 \nmaggio 1258 nell’oratorio di S. Bernardo e di S. Croce in \nfoce d’Arno, donarono al monastero medesimo le \npossessioni di Monte Massimo in Pian di Porto . In vigore \ndi siffatta donazione donna Pellegrina badessa e le \n\n\n\nmonache di S. Croce alla foce d’Arno promisero ai \nsuddetti coniugi di pagare loro ogni anno per gli alimenti \nstaja 18 grano e altrettanti barili di vino oltre la metà del \nprodotto di dette terre. (ARCH. DIPL. FIOR. loc. cit.) \nReclamò al Papa contro questa donazione il marchese \nAlberto del fu Andrea Marchese di Massa, di Livorno ec. \nsiccome apparisce da una sentenza del 17 dicembre 1261 \npronunziata da Leonardo arciprete della Primaziale di \nPisa suddelegato del Pontefice. Con la quale sentenza fu \ndeciso che il marchese Alberto non dovesse per l’avvenire \nrecar molestia di sorta al Monastero di S. Bernardo e S. \nCroce in foce d’Arno, ordinandogli di lasciarlo pacifico \npossessore della quarta parte per indiviso del Castello di \nMonte Massimo e sue pertinenze. \nDopo che le possessioni di Monte Massimo dalle \nmonache di S. Croce e di S. Bernardo passarono a quelle \ndi Ognissanti, ossia di S. Lorenzo alla Rivolta, \nquest’ultime, mediante contratto del 22 gennajo 1334, \nallogarono per il tempo e termine di nove anni a maestro \nBettino del fu Martino muratore, e a Stefano suo figliuolo \nla metà di tutti i monti di pietra a gesso situati nel \ndistretto di Monte Massimo con obbligarsi all’annuo \ncanone di lire nove di denari pisani. Vedere MELO \n(CAMPO AL) e NUGOLE. \nIl distretto di Monte Massimo costituiva un comune del \nPorto Pisano, e tale lo qualifica un mandato di procura del \n17 gennajo 1265 fatto in Pisa, col quale Manno del fu \nCofino console del Comune e università di Monte \nMassimo ed altri comunisti elessero il Conte Ubaldo del \nfu Conte Tegrimo in rappresentante del comune \nprenominato, posto nella giurisdizione del Porto Pisano, \nonde agire in qualunque lite. – (ARCH. DIPL. FIOR. \nMonastero di S. Bernardo di Pisa). \nIl castelletto di Monte Massimo o Monte Massi fu \ndistrutto da’Fiorentini nell’ultima guerra di Pisa, e poco \ndopo anche la chiesa di S. Maria a Monte Massimo per \ndecreto del vicario arcivescovile, dato in Pisa li 29 \nnovembre 1418, fu ammensata insieme coi suoi beni al \nmonastero di Ognissanti in S. Vito, quindi in S. Lorenzo \nalla Rivolta. (loc. cit. Carte del Monastero di S. Lorenzo \nalla Rivolta).",
    "original_title": "MONTE MASSI, o MASSO",
    "page": 305,
    "slug": "monte-massi-o-masso",
    "byte_offset": 1911153
  },
  {
    "context": "in Val d’Ema.",
    "title": "MONTE MASSO",
    "body": "– È una montuosità che \nebbe sul vertice una casa torrita, ora casa colonica fra \nMonte Rantoli, e Montisoni ed ha un Santuario. – Da \nquesto monte prese il titolo la chiesa parrocchiale di S. \nSalvatore a Monte Masso riunita al popolo di S. Andrea a \nMorgiano nel piviere dell’Antella, Comunità \nGiurisdizione e circa 6 mglia a scirocco del Bagno a \nRipoli, Diocesi e Compartimento di Firenze. \nDella soppressa cura di S. Salvatore a Monte Masso , \nsituata alla sinistra dell’Ema non molto lungi dalla villa e \ntenuta di Mondeggi, fu fatta menzione all’Articolo \nCASCIANO sull’Ema. Essa probabilmente corrisponde \nall’oratorio di S. Donatino a Monte Masso , tuttora \nesistente fra Mondeggi e Morgiano nel risalto di un \npoggetto che porta il nomignolo di Belvedere. \nÈ una chiesuola sino dal 1320 costruita di macigno o \npietra serena, di cui esistono alcune cave di eccellente \nqualità nel sovrastante Monte Masso. Resta di antico la \nmetà della facciata con la porta che ha sopra l’architrave \n\nun mezzo tondo con bassorilievo della stessa pietra \nrappresentante in mezza figura il S. Salvatore, ch’era il \ntitolare della chiesa parrocchiale di Monte Masso. \nGli stipiti della porta sono di marmo bianco statuario \ncollocati all’epoca stessa, cioè nel 1320, con due quadretti \nper parte fatti a bassorilievo pure di marmo. Il quadretto \nposto a sinistra di chi entra rappresenta un vescovo (forse \nS. Donato) assiso in faldistoro in atto di dare la \nbenedizione a un uomo genuflesso che gli stà davanti in \nabito di lucco cittadinesco, col nome sotto di Donato \nBenci, che fu il fondatore o restauratore di questa chiesina. \nNel lato opposto della facciata l’altro bassorilievo sullo \nstipite rappresenta un sacerdote all’altare col calice \nrovesciato davanti e un pezzo informe posato nel piano \ndella mensa, in un di cui angolo è scolpita una piccola \nfigura vescovile fornita degli ornamenti episcopali, cioè \ndella mitra, del pastorale ec. e il nome sotto S. Donatus. \nLa qual figurina tiene con ambe le mani sopra il suo capo \nun calice, per ricordare un certo miracolo descritto in versi \nleonini in una lapide contigua stata murata al tempo del \npontefice Giovanni XXII, nell’anno già detto 1320. \nVedere MORGIANO in Val d’Ema.",
    "original_title": "MONTE MASSO",
    "page": 306,
    "slug": "monte-masso",
    "byte_offset": 1918074
  },
  {
    "context": "nella Valle dell’Albegna.",
    "title": "MONTE MERANO, o MONTEMERANO",
    "body": "Terra murata, già Castello con chiesa \narcipretura (S. Giorgio Martire) nella Comunità \nGiurisdizione e circa miglia 3 a maestro di Manciano, \nDiocesi di Sovana, Compartimento di Grosseto. \nSiede la Terra sul dorso di un poggio di macigno, difesa \ndai venti australi e contornata di vecchie piante di olivi, \nsulla strada provinciale di Grosseto a Manciano, alla \nsinistra del fiume Albegna, da cui è due miglia a levante, e \ntre miglia a ostro della deserta città di Saturnia; \nprobabilmente negli antichi predii di quella romana \ncolonia, cui al dire di T. Livio fu ripartito l’agro \nCaletrano. \nDissi probabilmente, poichè di Montemerano s’ignorano \nle origini e le vicende fino a che non si sente nominare fra \ni castelli dei conti Aldobrandeschi di Sovana poco tempo \ninnanzi che vi entrassero a dominarla i nobili di Baschi. \nInfatti nell’istrumento di divisione fatto li 11 dicembre \n1272, di tutta la contea Aldobrandesca, il castello di \nMontemerano toccò al Conte Ildebrandino figlio di \nBonifazio conte di S. Fiora. \nÈ altresì vero che in virtù di quel contratto rimasero al \nconte Ildebrandino Rosso, figlio di Guglielmo del ramo di \nSovana, le ragioni che gli Aldobrandeschi pretendevano \nsopra le terre e castelli allora posseduti dai figli di Ranieri \ndi Lottieri da Montorio; le quali ragioni passarono presto \nnella contessa Margherita unica figlia ed erede del Conte \nIldebrandino Rosso. \nArroge che la moglie di quest’ultimo conte della casa \nAldobrandesca di Sovana nasceva da un messer Ugolino \nde’Baschi, ed era sorella di un Ranieri (probabilmente \nde’signori da Montorio). \nFatto è che nel secolo XIV dominavano in Monte Merano \ni signori di Baschi, e che una provvisione presa nel 1325 \ndal consiglio di Massa, trattava dell’acquisto da farsi di \nuna porzione del Castello di Colonna stata una volta di \nSimone de’Lambardi di Buriano, ed allora posseduta dalla \nmoglie di Ugolinuccio de’Baschi da Montemerano sua \n\n\n\nnipote. (ARCH. DIPL. SAN. Carte della Comunità di \nMassa). \nAnche un istrumento appartenuto agli Agostiniani di \nSiena, scritto li 13 maggio 1366, rammenta donna \nMargherita moglie del nobil uomo Ranieri di Cecco di \nBindo da Montemerano dei signori di Baschi. È una \nprocura rogata in Castel Azari nella sala superiore del \nCassero da ser Giovanni del fu Lituardo di maestro \nJacopo da Toscanella notaro per autorità del Prefetto \ndell’Alma Città. (ARCH. DIPL. FIOR. Carte di S. \nAgostino di Siena). \nNon corsero però molti anni, dacchè Montemerano per \ncontratto del 23 febbrajo 1382 fu venduto da Ranieri \nde’Baschi al Comune di Siena, che concedè ai suoi \nabitanti favorevoli capitolazioni; fra le quali fuvvi quella \nche nessun nobile della città e contado di Siena potesse \ncomprare o in altro modo acquistare beni immobili in \nMontemerano e nel suo distretto. – (MALAVOLTI Istor. \nSan. P. II). \nSta a confermare il possesso di Montemerano per conto \nde’Sanesi un mandato di procura speciale fatto in Siena li \n23 gennajo del 1388, col quale i fratelli Jacopo e Filippo \nfigli di Baccarino castellani del castello di Montemerano \ndel contado sanese, autorizzano un loro rappresentante a \nriscuotere dal camarlingo di Bicherna del Comune di \nSiena la paga che gli era dovuta per la custodia del \ncastello predetto – (ARCH. DIPL. FIOR.Carte di S. \nAgostino di Siena). \nNe richiama al sospetto avuto dai Sanesi nel 1407, che a \nstagione nuova Ladislao re di Napoli tornasse con \nl’esercilto a invadere il loro territorio, quando i Dodici \nRiformatori ordinarono il cerchio delle nuove mura di \nSiena, cui poco dopo tenne dietro una provvisione di \nquella Signoria (14 dicembre 1407), con la quale, \ncontemplando essi la situazione della Terra di \nMontemerano aver bisogno di molta custodia, nè il suo \ncassero sembrando sufficiente all’uopo, è troppo poco \nforte, dal Concistoro de’priori, governatori, capitano del \npopolo, gonfalonieri maestri e dagli uffiziali di balia della \ncittà di Siena, furono a tal effetto designali Jacopo di \nGiovanni di Pino banchiere, Cecco di Riguccio rigattiere, \nBartolommeo di maestro Lorenzo orafo in commissari per \nrecarsi a Montemerano con autorità di fabbricare un \nnuova rocca – (ARCH. DIPL. SAN. Kaleffo rosso n.° 53). \nInfatti dai conti delle spese allora fatte per la edificazione, \no piuttosto per la restaurazione della rocca di \nMontemerano resulta, che esse ammontarono a 932 fiorini \nd’oro – (loc. cit.) \nFinalmente nella guerra insorta nel 1409 fra i Sanesi e \nBertoldo conte Orsini di Pitigliano, cui presero parte gli \nabitanti di Montemerano, la Signoria di Siena in \nbenemerenza dei servigi da essi prestati, con \ndeliberazione del 6 novembre 1410 concedè facoltà ai \nMontemeranesi di poter acquistare, ritenere e lavorare le \nterre di Saturnia col pagare solamente il terratico, e con \nfacoltà di mandare a pascere in quel distretto cento capi di \nbestie vaccine, e 500 pecore – (loc. cit.). \nPoco dopo detto avvenimento Montemerano fu destinato \na residenza di un vicario sanese di prima classe. \nEsiste tuttora, benchè rimodernato, l’antico pretorio, dove \nfino al 1778 soleva per sei mesi dell’anno far ragione il \ngiusdicente, recandosi gli altri sei mesi in Manciano. \n\nNella facciata di detto palazzetto conservasi l’arme o \nblasone di questo comune, che consiste in 5 monti e una \npianta (forse di cerro) scolpita sopra l’ultimo monte con le \nseguenti parole: Ex silice fortior, ex adipe uberior. \nRapporto alla determinazione dei confini del Co mune di \nMontemerano, questi furono determinati per atto del 6 \ndicembre 1474 registrato in un volume d’istrumenti \nspettanti agli affari con l’Abbadia delle Tre Fontane, che \ntrovasi nell’Arch. Dipl. di Siena. – Nello stesso archivio si \nconserva eziandio uno statuto di Montemerano, approvato \nnel 1489; in uno dei quali Articoli si proibisce alle \nmanimorte di comprare beni fondi nel paese e distretto di \nMontemerano. – Questa Terra con tuttochè fosse munita \ndi mura castellane, e di una rocca, non seppe far fronte \nalle minacce di un capitan di ventura, quando nel 1455 fu \ninvestita dalle compagnie di Giacomo Piccinino, siccome \negli stesso poco stante non resistè alle forze sanesi corse a \nriprenderla e a liberare i Montemeranesi da un ospite \ncotanto incomodo. \nLa Terra di Montemerano finalmente col suo territorio fu \naggregata al dominio della Corona toscana con \ngiuramento di sudditanza prestato nel 21 agosto 1556 \nprevia deliberazione del generale consiglio di detto luogo. \nIl territorio di Montemerano è fertile in granaglie, in \nvigne, e in buoni pascoli. \nLa chiesa arcipretale fu costruita nel secolo XIV, sebbene \nnel susseguente. Essa fu consacrata nel 1430, da \nMonsignor Antonio del Fede vescovo di Sovana. \nIn detta chiesa si conserva una pregevolissima tavola \nrappresentante la Beata Vergine con vari santi, dipinta nel \n1457 da Samuele Petri sanese. \nVi sono altre due chiese, una delle quali dentro la Terra \ndedicata a S. Maria, questa volgarmente si crede sia stata \nl’antica pieve, l’altra fuori del paese è donominata la \nMadonna del Caval Lupo. \nLa città di Grosseto conservata memoria di un Francesco \nda Montemerano che fu operajo a vita di quella chiesa \ncattedrale e per opera di cui nel 1402 fu innalzato il \ncampanile che vi si vede con un’appsita iscrizione. Vedere \nGROSSETO. Vol. II. pag. 531. \nNel 1595 la parrocchia arcipretura di S. Giorgio a \nMontemerano faceva 741 abitanti; nel 1640 era discesa a \n300 abitanti; nel 1718 ne aveva 439; nel 1745 contava 411 \nabitanti, e nel 1833 era risalila a 605 abitanti.",
    "original_title": "MONTE MERANO, o MONTEMERANO",
    "page": 306,
    "slug": "monte-merano-o-montemerano",
    "byte_offset": 1920385
  },
  {
    "context": "nel Val d’Arno casentinese.",
    "title": "MONTE MEZZANO",
    "body": "– \nCastellare che ebbe il nome da una montuosità compresa \nnell’Appennino della Falterona, poco lungi dalle sorgenti \ndi Capo d’Arno. – Monte Mezzano diede parimente il \ntitolo alla chiesa parrocchiale di S. Nicolao da lunga mano \nriunita alla cura di S. Salvatore a Basilica, nella Comunità \ne circa miglia 3 e 1/2 settentrione di Stia, Giurisdizione di \nPratovecchio, Diocesi di Fiesole, Compartimento di \nArezzo. \nLa chiesa di S. Nicolao a Monte Mezzano, in origine di \npadronato de’Conti Guidi di Ro ména, fu donata agli \nEremiti di Camaldoli, ai quali venne confermata con bolle \npontificie, da Gregorio IX nel 1327, da Innocenzo IV nel \n1252, da Alessandro IV nel 1258, infine da un diploma di \nCarlo IV nel 1355. Gli Eremiti però di Camaldoli nel \nsecolo XV avevano rinunziato la suddetta chiesa di Monte \n\n\n\nMezzano alle monache di S. Giovanni Evangelista a \nPratovecchio della stessa regola Camaldolense; per cui \nnel 1426 la badessa di quell’asceterio elesse il nuovo \nparroco di S. Nicolao a Monte Mezzano. Ma già da un \nsecolo innanzi, per atto del 17 febbrajo 1327 rogato in \nStia, il Conte Fazio de’Conti Guidi aveva venduto al \nComune di Firenze le sue possessioni di Monte Mezzano \n– (ANNAL. CAMALD.). – Vedere GAVISERRI.",
    "original_title": "MONTE MEZZANO",
    "page": 307,
    "slug": "monte-mezzano",
    "byte_offset": 1928061
  },
  {
    "context": "fra le Valli dell’Elsa, dell’Era e della  Cecina.",
    "title": "MONTE MICCIOLI",
    "body": "– È un risalto di monte con torre semidiruta nella \nparrocchia di S. Jacopo a Spicchiajola, piviere di Pignano, \nComunità Giurisdizione e Diocesi di Volterra, la qual \ncitta è 12 miglia al suo ponente, nel Compartimento di \nFirenze. \nCostituisce Monte Miccioli con il poggio contiguo del \nMonte Piccino uno sprone meridionale del monte di \nCornocchio, sul confine orientale del territorio \ncomunitativo di Volterra con quello occidentale di Colle, \ne meridionale di San Gimignano, alle sorgenti del torrente \nFosci di Cecina, che nasce nella faccia voltata a levante, \nmentre dal lato occidentale scaturisce l’Erra morta e dal \nlato di settentrione sorge per varii rivi il torrente Bottino, \ntributario dell’Elsa. La sommità della torre di Monte \nMiccioli fu segnalata dal P. Inghirami a 842 braccia sopra \nil livello del mare. Si diramano di costà sotto Monte \nMiccioli i due tronchi di strada Regia Volterrana, che uno \nsi dirige pel Castagno, Gambassi, Castel Fiorentino e \nMontespertoli a Firenze; l’altro per Colle a Poggibonsi \npresso dove sbocca nella strada Regia romana. La torre di \nMonte Miccioli ed il vicino Castel di S. Gimignano ne \nrichiamano all’epoca delle guerre municipali del \nmedioevo insorte fra i Volterrani e i Sangimignanesi, ai \nquali i sopra nominati fortilizi servivano di avanposto. \nInfatti il giogo di MonteMiccioli ci rammenta una delle \nCatene o Passaggerie, dove il Comune di Volterra faceva \npagare il pedaggio, e riscuotere le gabelle dei generi che \nentravano o che escivano dal suo territorio – (ARCH. \nDIPL. FIOR. Carta della Comunità di Volterra del 2 \nluglio 1392). – Vedere MICCIOLI (MONTE), SAN \nGIMIGNANO e VOLTERRA.",
    "original_title": "MONTE MICCIOLI",
    "page": 308,
    "slug": "monte-miccioli",
    "byte_offset": 1929372
  },
  {
    "context": "(Mons Mignarius, e Miliarius) nel Val d’Arno casentinese.",
    "title": "MONTE MIGNAJO, o MONTEMIGNAJO, una volta  MONTE MIGLIAJO",
    "body": "Contrada composta di più casali \ndove fu un Castello e dove si conserva un’antica pieve (S. \nMaria). È capoluogo di Comunità nella potesteria di \nCastel S. Niccolò, Diocesi di Fiesole, Compartimento di \nArezzo. Siede in poggio sulla faccia australe dei monti \nche inoltransi dalla Consuma verso quello della Secchieta \nalle spalle della Vallombrosa, nel distretto già appellato la \nMontagna Fiorentina. – Trovasi nel grado 29° 17’ 3\" di \nlongitudine e 43° 45’ di lalitudine, circa 7 miglia a \nponente-maestro di Poppi, 6 a libeccio di Pratovecchio e \nmiglia 3 e 1/2 a scirocco del giogo della Consuma. \nSe fosse autentico il diploma attribuito a Carlo Magno per \nla badia di Nonantola, si direbbe che Monte Mignajo nel \nprincipio del secolo IX fosse stato dato in benefizio a quei \nmonaci Benedettini. \nUn altro dubbio mi si presenta, da non lasciare ben \n\nconoscere se Monte Mignajo fu sinonimo di Monte \nMolinario, per credere che costà avesse avuto possessioni \nla contessa Guilla madre del gran Conte Ugo. La qual \ndonna nell’anno 977 donò alla badia da essa fondata in \nFirenze alcuni effetti nel luogo denominato Monte \nMilinario, o Molinario presso Vertinule (forse Vertole di \nMonte Mignajo) seppure quel Monte Milinario non sia \napplicabile piuttosto ad una montuosità del Chianti presso \nVertine di Gajole. \nChe peraltro in questo Monte Mignajo dominassero i \nConti Guidi non lasciano alcun dubbio i privilegi ad essi \nloro concessi da Arrigo VI e da Federigo II, coi quali fu \nconfermato a quei conti palatini fra le altre cose la villa di \nMonte Mignajo con le sue pertinenze, e ciò nel tempo in \ncui il padronato della chiesa di S. Maria a Monte Mignajo \nspettava alle monache di S. Ilario in Alfiano ossia di S. \nEllero. Da queste religiose il padronato della pieve \nsuddetta fu ereditato con tutti gli altri beni dai monaci \ndella Vallombrosa. Inoltre fra le pergamene di \nquest’ultima badia havvi una ratifica di donazione, scritta \nli 17 ottobre 1212 nella pieve di Monte Mignajo a favore \ndella stessa badia di Vallombrosa, fatta nelle mani del \npievano di Monte Mignajo e di Aldobrandino Galligario. \nArroge a ciò un’altro istrumento del 9 agosto 1213 rogato \nin Battifolle, in cui trattasi della vendita al monastero \nmedesimo di terreni e pascoli posti nell’Alpe di Monte \nMignajo, mentre nel 12 gennajo del 1231 altra pia persona \ndonò nelle mani del pievano di S. Maria a Monte Mignajo \nalcuni beni a benefìzio della sua chiesa. \nNel territorio di Monte Mignajo i Conti Guidi eressero un \ncastello, cui fu dato il nome di Castel Leone, o \nCastiglione, altre volte rammentato agli Articoli \nMONTAGUTO DI GASTRA, e MONTAGNA \nFIORENTINA. – In quest’ultimo articolo si avvisò, \nquando e da chi il distretto di Monte Mignajo fu \nrinunziato al Comune di Firenze, che d’allora in poi \nchiamò Montagna Fiorentina la giurisdizione distrettuale \ndel Castel S. Niccolò e di Monte Mignajo, come parte, che \nvenne staccata nel 1359 dalla contea de’conti Guidi di \nBattifolle. \nAl qual distretto della Montagna Fiorentina allora \nappartenevano quattro comunità; cioè 1° la Comunità di \nVado, in cui era compreso il Castel S. Niccolò, sede del \ngiusdicente; 2° la Comunità di Gargliano che \ncomprendeva i popoli di Cetica; 3° la Comunità di \nBattifolle; 4° la Comunità di Monte Mignajo , ossia di \nCastel Leone sino al giogo dell’Alpi di Gastra. \nIn conseguenza pertanto dell’atto di accettazioiie della \nRepubblica Fiorentina per la vendita e donazione di quella \nporzione del Casentino fatta nel 30 ottobre 1359 dal conte \nMarco figlio del Conte Galeotto del fu conte Guglielmo \nNovello di Modigliana, ciascuna delle 4 sopranominate \ncomunità stipulò separatamente il respettivo atto di \nsottomissione alla Repubblica, dalla quale furono \naccordate a quei popoli diverse esenzioni, che di tempo in \ntempo venivano in favore dei medesimi prorogate – \n(ARCHIVIO DELLE RIFORMAGIONI DI FIRENZE). \nDell’antica battesimale di Monte Mignajo fu fatta \nmenzione nelle bolle pontificie di Pasquale II (anno 1103) \ne d’Innocenzo II (anno 1134), con le quali confermarono \nai vescovi di Fiesole anche la pieve di S. Maria in Monte \nMiliario . \n\n\n\nEssa è a tre navate con portico, fabbricata tutta di pietra \nconcia di macigno, ed è una fra le quattro più vetuste \nchiese del Casentino (cioè, Monte Mignajo , Vado, \nRoména e Stia). La sua epoca risalendo ai primi secoli \ndopo il mille volgarmente essa è tenuta al pari delle altre \ntre, fra quelle tante chiese vetuste che si attribuiscono alla \ngran contessa Matilda. Dondechè gli abitanti di Monte \nMignajo sogliono indicare gli avanzi di alcune mura \nvetuste come macerie appartenute a un palazzo de’Conti \nGuidi, creduto della stessa marchesana. \nNel popolo di Monte Mignajo esiste circa 1 e 1/2 miglio a \nmaestro della pieve un piccolo eremo denominato S. \nMaria delle Calle reso noto per la vita eremitica e di \nmisantropo che costà condusse nel secolo passato un \nconte Solari di Torino. \nLa pieve di Monte Mignajo sino dalla fine del secolo XII \naveva, e tuttora conserva le seguenti chiese parrocchiali \nsue suffraganee: 1° S. Silvestro a Cajano, prioria; 2° S. \nStefano al Fornello, ossia a Monte Mignajo , cura; 3° S. \nMichele a Vertelli, già Vertole, cura. \n \nPROSPETTO della Popolazione della Parrocchia di \nMONTE MIGNAJO a quattro epoche diverse, divisa per \nfamiglie. \n \nANNO 1551: Impuberi maschi -; femmine -; adulti \nmaschi -, femmine -; coniugati dei due sessi -; \necclesiastici dei due sessi -; numero delle famiglie 171; \ntotalità della popolazione 818. \nANNO 1745: Impuberi maschi 85; femmine 80; adulti \nmaschi 136, femmine 131; coniugati dei due sessi 170; \necclesiastici dei due sessi 6; numero delle famiglie 124; \ntotalità della popolazione 608. \nANNO 1833: Impuberi maschi 76; femmine 98; adulti \nmaschi 256, femmine 110; coniugati dei due sessi 306; \necclesiastici dei due sessi 3; numero delle famiglie 136; \ntotalità della popolazione 849. \nANNO 1839: Impuberi maschi 129; femmine 376; adulti \nmaschi 130, femmine 194; coniugati dei due sessi 332; \necclesiastici dei due sessi 3; numero delle famiglie 168; \ntotalità della popolazione 864. \n \nComunità di Monte Mignajo – Il suo territorio occupa una \nsuperficie di 12880 quadrati agrari, dei quali 196 spettano \na corsi di acqua e strade. \nNel 1833 vi si trovavano 1570 abitanti a ragione di circa \ncento individui per ogni miglio quadrato di suolo \nimponibile. \nConfina con 5 comunità. Dal lato di scirocco ha di fronte \nil territorio comunitativo del Castel S. Niccolò, a partire \ndalla schiena del monte di Secchieta verso Prato Magno \nscendendo nella valle lungo il fosso di Cardeto, poi \nmediante l’altro appellato la Fonte di Nencio, che \noltrepassa per entrare in quello di Ribuia, e insieme con \nesso confluire nel torrente Scheggia. Quivi dopo aver \npercorso per il tragitto di un miglio e mezzo l’alveo di \nquest’ultimo torrente, voltando la faccia da ostro a \nlevante-grecale attraversa il torrente medesimo per \nvarcare in seguito il borro Rifiglio e prendere la via di \nsettentrione. Passato il poggio di Ristonchi il territorio \ncomunitativo di Monte Mignajo abbandona la Comunità \ndel Castel S. Niccolò, in luogo della quale sottentra dal \n\nlato di levante quella di Pratovecchio, e la nostra con essa \nprosegue la ripa sinistra del valloncello percorso dal \ntorrente Rifiglio sino a che entra nella strada provinciale \ndella Consuma, dove trova dal lato di settentione la \nComunità di Stia. Quest’ultima cammina di conserva con \nl’altra di Montemignajo per la via provinciale Casentinese \npassando per la Casaccia ed i Ponticelli verso la \nConsuma . Ma innanzi di arrivare sul giogo entra a confine \ndal lato di maestro e quindi a ponente la Comunità di \nPelago; e insieme con essa l’altra di Monte mignajo giunta \nsulla cima della Consuma, voltando verso ostro passa dal \nsegnale del Tesoro , quindi dirigesi a ponente fino alla \nsommità del monte detto la Croce di Ribono. Costì \nsottentra la Comunità di Reggello con la quale il territorio \ndi Montemignajo percorre la giogana del monte di \nVallombrosa sino al vertice del Secchieta, e di là \ndirigendosi a grecale scende verso la valle casentinese \nattraversando le prime fonti del borro della Doccia al \nBagno che confluisce nel torrente Scheggia sopra la pieve \ndi Montemignajo. Finalmente dalle suddette fonti \npiegando da ostro a scirocco, ritorna sulla cima del monte \nfra il Secchieta e il Pratomagno dove ritrova la Comunità \ndel Castel S. Niccolò. \nNon vi sono vie rotabili, se si eccettua quella provinciale \nche lambisce a settentrione il territorio comunitativo di \nMontemignajo. Piccoli sebbene numerosi sono i corsi di \nacqua che passano di quà, i maggiori dei quali possono \ndirsi il torrente Scheggia che scorre a ostro della pieve e \ndelle villate di Montemignajo; l’altro è il Rifiglio che \ncorre a ponente della chiesa di Ristonchi. \nIl territorio montuoso di questa comunità è per la maggior \nparte coperto da potenti strati di macigno, o di tufo \ncastagnolo. Nel distretto di Cetica esiste un bagno antico \ndenominato le Piscine, di cui fu fatta menzione \nall’Articolo CETICA. Probabilmente dalle Piscine prese il \nvocabolo un rio che qui scorre d’appresso, detto la Doccia \nal Bagno. \nIn quanto ai prodotti vegetabili, le selve di castagni a \nmezza costa, le faggete e i pascoli in alto, i campi da \nsementa in basso e gli ottimi legumi di Cetica sono i \nprodotti di suolo i più rimarchevoli del suo territorio. Il \ncarbone, i majali e le pecore somministrano le maggiori \nrisorse agli abitanti di questa porzione del Casentino. \nDel resto Monte Mignajo manca di fiere e mercati, di \nmedici condotti, e dubito anche di un’istruzione pubblica \nelementare. \nIl suo giusdicente civile è al Castel S. Niccolò, dov’è la \ncancelleria comunitativa; il vicario Regio, l’ingegnere di \nCircondario, e l’ufizio di esazione del Registro sono in \nPoppi; la conservazione dell’Ipoteche, e il tribunale di \nPrima Istanza in Arezzo. \n \nQUADRO della Popolazione della Comunità di MONTE \nMIGNAJO a quattro epoche diverse. \n \n- nome del luogo: Cajano, titolo della chiesa: S. Silvestro \n(Prioria), diocesi cui appartiene: Fiesole, popolazione \nanno 1551 n° 305, popolazione anno 1745 n° 276, \npopolazione anno 1833 n° 220, popolazione anno 1839 n° \n- nome del luogo: Fornello già a Montemignajo , titolo \ndella chiesa: S. Stefano (Cura), diocesi cui appartiene: \n\n\n\nFiesole, popolazione anno 1551 n° 284, popolazione anno \n1745 n° 172, popolazione anno 1833 n° 159, popolazione \nanno 1839 n° 152 \n- nome del luogo: MONTEMIGNAJO, titolo della chiesa: \nS. Maria (Pieve), diocesi cui appartiene: Fiesole, \npopolazione anno 1551 n° 818, popolazione anno 1745 n° \n608, popolazione anno 1833 n° 849, popolazione anno \n1839 n° 864 \n- nome del luogo: Poggio a Battifolle, titolo della chiesa: \nS. Biagio (Cura), diocesi cui appartiene: Fiesole, \npopolazione anno 1551 n° 215, popolazione anno 1745 n° \n97, popolazione anno 1833 n° 85, popolazione anno 1839 \nn° 111 \n- nome del luogo: Ristonchi, titolo della chiesa: S. \nNiccolò (Cura), diocesi cui appartiene: Fiesole, \npopolazione anno 1551 n° 93, popolazione anno 1745 n° \n80, popolazione anno 1833 n° 89, popolazione anno 1839 \nn° 93 \n- nome del luogo: Startia a Battifolle e Cascesi, titolo \ndella chiesa: S. Lorenzo (Prioria), diocesi cui appartiene: \nFiesole, popolazione anno 1551 n° 160, popolazione anno \n1745 n° 167, popolazione anno 1833 n° 89, popolazione \nanno 1839 n° 89 \n- nome del luogo: Vertelli, titolo della chiesa: S. Michele \n(Cura), diocesi cui appartiene: Fiesole, popolazione anno \n1551 n° 102, popolazione anno 1745 n° 73, popolazione \nanno 1833 n° 79, popolazione anno 1839 n° 116 \n \n- Totale abitanti anno 1551 n° 1977 \n- Totale abitanti anno 1745 n° 1449 \n- Totale abitanti anno 1833 n° 1570 \n- Totale abitanti anno 1839 n° 1665",
    "original_title": "MONTE MIGNAJO, o MONTEMIGNAJO, una volta ",
    "page": 308,
    "slug": "monte-mignajo-o-montemignajo-una-volta-monte-migliajo",
    "byte_offset": 1931128
  },
  {
    "context": "",
    "title": "MONTE MOLINATICO dell’Appennino toscano",
    "body": "È uno  dei monti principali che stende il suo fianco meridionale  nella Val di Magra, territorio granducale, giurisdizione di  Pontremoli, mentre la schiena volta a maestro spetta alla  valle superiore del Taro nel ducato di Parma.\nLa sua \ncriniera pertanto, che costituisce l’estremo confine \nnaturale della Toscana con la Lombardia, si collega a \nlevante con il Monte Lungo e Mont’Orsajo, a libeccio con \nla Pelata di Zeri e col Monte Gottaro. Resta fra Monte \nMolinatico e il Mont Orsajo il varco della Cisa, dove da \ntempo antichissimo è frequentata una strada maestra, che \napre il passaggio fra la Lombardia e la Toscana, chiamata \nnel medioevo Via Romèa, del Monte Bardone , Francesco, \ndella Cisa , e Pontremolese. – Vedere VIA FRANCESCA \ne VIA EMILIA DI SCAURO . Una delle vette del Monte \nMolinatico fu scandagliata dal Pad. Inghirami che la trovò \nbraccia 2651,3 superiore al livello del mare, mentre il \nvarco della Cisa , non è che braccia 1783,3 sopra lo stesso \nlivello. La criniera del Monte Molinatico, a partire dal \npunto più occidentale sotto cui nasce la fiumana del Verde \nsino al punto più orientale dove sorge il torrente \nMagriola , occupa un’estensione di dieci miglia toscane, \ncioè, dal grado 27° 29 al 27° 38’ di longitudine \npercorrendo per il grado 44° 28’ di latitudine – Vedere \nPOMTREMOLI Comunità.",
    "original_title": "MONTE MOLINATICO dell’Appennino toscano",
    "page": 310,
    "slug": "monte-molinatico-dell-appennino-toscano",
    "byte_offset": 1943228
  },
  {
    "context": "(Mons   Maurillus) nel Val d’Arno fiorentino.",
    "title": "MONTE MORELLO, o MONTE MURELLO",
    "body": "È la montuosità più \nprominente del Val d’Arno fiorentino e dei contorni di \nFirenze, poichè la sua cima si alza braccia 1564,8 sopra il \nlivello del mare Mediterraneo, vale a dire tre braccia e \nmezzo più alta del giogo della Futa, e nove braccia \nsuperiore alla Colla di Casaglia che sono due de’più \nfrequentati gioghi dell’Appennino toscano. \nLa cima di Monte Morello è compresa nella Comunità di \nSesto, fra il grado 28° 56’ di longitudine e il grado 43° 52’ \n84’ (ERRATA: di longitudine) di latitudine, circa 8 miglia \na settentrione-maestro di Firenze, e altrettante a levante di \nPrato, 12 miglia a libeccio di S. Piero a Sieve, e 12 miglia \na ostro di Barberino di Mugello. \nMonte Morello costituisce uno dei principali contrafforti \nche scendono dall’Appennino di Monte Piano, il quale dal \nmonte della Calvana piegando da ostro a levante si \ndeprime nel poggio alle Croci per rialzarsi fra le sorgenti \ndi due opposte fiumane, la Marina tributaria del Bisenzio \ne la Carza influente nella Sieve; donde prosegue verso il \ngiogo dell’Uccellatojo di Pratolino, e di là per Monte \nSenario, Monte Rotondo e Monte Giovi si distende sino \nalla ripa destra del fiume Sieve dirimpetto alla Rufina. \nInfatti Monte Morello ha sulle spalle porzione dei territori \ncomunitativi di Vaglia e di Barberino di Mugello, mentre \nla sua fronte volta verso l’Arno spetta alle comunità di \nCalenzano e di Sesto. \nLa sommità del Monte Morello, che fu già da gran tempo \nspogliata di alberi, era vestita ai tempi della Repubblica \nFiorentina di annosi abeti, i quali furono in gran parte \natterrati sotto il governo di Cosimo I per fare la travatura \nalle tettoje della grandiosa fabbrica Regia degli Uffizi di \nFirenze. \nRapporto alla parte storica di questo monte non \ns’incontrano notizie prima del secolo VIII. Esso ha dato il \ntitolo a una chiesa parrocchiale denominata attualmente S. \nMaria a Morello. – Vedere MORELLO (S. MARIA A).",
    "original_title": "MONTE MORELLO, o MONTE MURELLO",
    "page": 310,
    "slug": "monte-morello-o-monte-murello",
    "byte_offset": 1944636
  },
  {
    "context": "nella Valle (ERRATA : dell’Ombrone pistojese) dell’Ombrone sanese.",
    "title": "MONTE MORI DI ASCIANO",
    "body": "Casale \nch’ebbe una chiesa (S. Maria) posta nel poggio, popolo, \nComunità e Giurisdizione di Asciano, Diocesi di Arezzo, \nCompartimento di Siena. \nLa chiesa di S. Maria a Monte Mori di Asciano è ricordata \nin una bolla del Pontefice Alessandro III diretta a quel \npievano, dal quale dipendeva. – Vedere ASCIANO in Val \nd’Ombrone.",
    "original_title": "MONTE MORI DI ASCIANO",
    "page": 310,
    "slug": "monte-mori-di-asciano",
    "byte_offset": 1946685
  },
  {
    "context": "in Val d’Elsa.",
    "title": "MONTE MORLI",
    "body": "Casale perduto ch’ebbe \nnome da un poggio dove fu una chiesa parrocchiale (S. \nMichele a Monte Morli) riunita da lungo tempo al popolo \ndi S. Maria a Casagliola , cui fu annesso l’altro di S. Pietro \na Casaglia, ora detto S. Pietro alla Canonica, nella \nComunità Giurisdizione e circa un miglio a ponente di \nPoggibonsi, Diocesi di Colle, già di Firenze, \nCompartimento di Siena. \nÈ un poggetto sulla ripa destra del torrente Fosci, di cui si \ntrovano memorie fino dal secolo XII, specialmente fra le \ncarte appartenute alla badia di Poggibonsi. \nLa prima ce la fornisce una membrana del 25 febbrajo \n1140 relativa a una donazione fatta in Marturi a quella \n\n\n\nbadia di vari pezzi di terra posti fra l’Elsa e il torrente \nFosci, alcuni dei quali si dichiarano situati in Monte \nMorli. \nDue altre pergamene della stessa provenienza, scritte nel \n20 gennajo 1246, e nel 10 gennajo 1258, rammentano dei \nterreni ricevuti in dono dalla suddetta badia, posti nel \npoggio o nella villa di Monte Morli. Con istrumento poi \ndel 1 maggio 1442 rogato in Firenze nel popolo di S. Pier \nCeloro il procuratore della badia prenominata acquistò in \ncompra da Jacopo del fu Frosino di Firenze per il prezzo \ndi 36 fiorini d’oro, a tutta gabella del compratore (la \ngabella era di 4 denari per lira del prezzo pagato) un \npodere dell’estensione di 36 stiora posto in luogo detto al \nVado, nella villa di Monte Morli, Comunità di \nPoggibonsi. (ARCH. DIPL. FIOR. Carte dello Spedale di \nBonifazio). \nUna membrana del dì 8 agosto 1463 proveniente dal \nMonastero degli Angioli di Firenze ci scuopre, che la \nchiesa parrocchiale di Monte Morli era sotto il titolo di S. \nMichele. Consiste essa in un contratto di vendita di 5 \npezzi di terra posti nel popolo di S. Ruffiniano di Val \nd’Elsa fatta da Fagnano del fu Antonio e da Paolo del fu \nBartolo, entrambi del popolo di S. Michele a Monte Morli \nnella comunità di Poggibonsi, i quali beni furono con \nquell’atto acquistati dai monaci di S. Benedetto di \nCamaldoli fuori della porta a Pinti di Firenze. \nMa non corsero molti anni dacchè la parrocchia di Monte \nMorli fu annessa a quella di S. Pietro a Casaglia, ossia di \nS. Pietro alla Canonica, nella curia, e giurisdizione di \nPoggibonsi. (ARCH. DIPL. FIOR., loc. cit. e Olivetani di \nVolterra).",
    "original_title": "MONTE MORLI",
    "page": 310,
    "slug": "monte-morli",
    "byte_offset": 1947122
  },
  {
    "context": "nella Versilia.",
    "title": "MONTE MORLO",
    "body": "– Ebbe nome di Monte \nMorlo una delle montuosità dell’Alpe Apuana, fra la \nvallecola della Versilia superiore e Val di Castello. Da \nMonte Morlo infatti prese il distintivo una chiesa (S. \nMartino di Monte Morlo) sotto il pievanato di S. Felicita \nin Val di Castello, Comunità e Giurisdizione di \nPietrasanta, Diocesi di Pisa, già di Lucca, Compartimento \npisano. \nLa chiesa di S. Martino a Monte Morlo è distrutta, ma \noltre il catalogo del 1260 delle chiese della diocesi \nlucchese, in cui si legge registrata, ci assicurano della sua \nesistenza nel principio del secolo XIV i di lei patroni. I \nquali essendo stati citati a nome del Co mune di Lucca, e \nda altri compatroni, si adunarono nel dì 28 ottobre del \n1304 insieme per eleggere il rettore della chiesa di S. \nMartino a Monte Morlo del piviere di S. Felicita, diocesi \ndi Lucca, restando eletto, e quindi ammesso al possesso \ndal pievano della stessa pieve, il rettore Ugolino del fu \nInghiramo, uno de’nobili da Porcari, ch’era canonico di S. \nPietro maggiore di Lucca. Cotesta pergamena esistente \nnell’Archivio Diplomatico Fiorentino tra quelle venute \ndall’Archivio generale giova se non altro a far conoscere \nche la chiesa di S. Pietro maggiore di Lucca, (ERRATA: \nanticamente chiamata di S. Pietro in Cortina) diversa \ndall’altra chiesa di S. Pietro in Cortina, e dalla vicinanza \ndella quale prese e conserva sempre il nome una delle \nporte di quella città, portava il distintivo di S. Pietro \nmaggiore sino dal 1304, e non già che lo prendesse nel \n1513, siccome fu indicato nel Diario Sacro delle chiese di \n\nLucca.",
    "original_title": "MONTE MORLO",
    "page": 311,
    "slug": "monte-morlo",
    "byte_offset": 1949458
  },
  {
    "context": "",
    "title": "MONTE MURELLO (S. MARIA)",
    "body": "– Vedere MORELLO \n(S. MARIA A).",
    "original_title": "MONTE MURELLO (S. MARIA)",
    "page": 311,
    "slug": "monte-murello-s-maria",
    "byte_offset": 1951100
  },
  {
    "context": "nella Valle dell’Ombrone pistojese.",
    "title": "MONTE MURLO, o MONTEMURLO",
    "body": "Fortilizio attualmente ridotto a un \npalazzo merlato con pieve contigua (S. Giovan Battista) e \ncon gli avanzi di due porte delle distrutte mura castellane \nesistenti intorno alla ghirlanda del poggio. Esso è \nconservato capoluogo di comunità, siccome lo fu di \nGiurisdizione, ora sotto il Vicario Regio e circa miglia 4 a \nmaestro di Prato, Diocesi di Pistoja, Compartimento di \nFirenze. \nConsiste Monte Murlo in una vaga collina che si avanza \nquasi isolata nella pianura occidentale di Prato, fra l’Agna \ne il fosso Bagnolo, ultimo risalto dello sprone meridionale \ndel Monte Giavello. La maggiore altezza presa dal \ncampanile della pieve di Montemurlo trovasi a braccia \n328 sopra il livello del mare Mediterraneo fra il grado 28° \n42’ 3’ di longitudine e il grado 43° 55’ 8\" di latitudine, 6 \nmiglia circa a levante di Pistoja, e 14 a maestro di Firenze. \nMonte Murlo figura sino dal mille nella storia come luogo \npiuttosto che castello. Infatti per luogo è qualificato in due \nistrumenti, che uno fatto in Prato li 13 dicembre 1019, \nvertente sulla vendita della metà di una casa posta nel \nluogo di Monte Murlo per lire 710 di denari pisani; e altro \nrogato in Pistoja, dell’aprile 1020, apparteneva al capitolo \ndi quella cattedrale – (ARCH. DIPL. FIOR., loc. cit. e \nCarte degli Olivetani di Pistoja). \nSarebbe forse inutile fatica per chi volesse oggi indagare \nse il possesso del poggio di Montemurlo, sul quale \nposteriormente i conti Guidi innalzarono una forte rocca, \nfosse pervenuto in questa famiglia dal Conte Teudegrimo, \nstipite della medesima, sino dal 937, quando quel conte \nottenne in benefizio dal re Ugo suo compare il Monastero \ndi S. Salvatore in Agna con tutti i beni e giurisdizioni \nannesse. – Vedere AGNA (S. SALVATORE IN). \nAll’Articolo MONTALE nella Valle dell’Ombrone \npistojese furono ricordate le guerre fatte nel principio del \n1200 tra i conti Guidi e i Pistojesi che tolsero ai primi il \nCastello di Montemurlo, ripreso loro sulla fine del 1203 \nmediante l’aiuto de’Fiorentini, e finalmente, al dire del \nMalespini e del Villani venduto nel 1309 al Comune di \nFirenze per 5000 fiorini d’oro. \nCerto è che il distretto di Montemurlo sino dal secolo \npredetto faceva parte del contado di Pistoja; in prova di \nche vale per tutti un istrumento del 15 marzo 1084 fatto in \nMontemurlo contado pistojese. Il primo atto però a me \nnoto che indichi i conti Guidi signori in Montemurlo \nsegna la data del mese di novembre 1100 fatto in Pistoja \ndove era domiciliato il conte Guido figliuolo di altro \nConte Guido, e padre di Guido Guerra, il quale conte \nvolendo remunerare i servigi che a lui prestò nel suo \nviaggio di Gerusalemme Raimondino figlio di Donnuccio, \ngli dona tutte le terre, vigne, case e mansi tenuti a titolo di \nbenefizio da un tale chiamato Giornello, e dona inoltre un \ncasalino posto nel Castello di Montemurlo con altri \nquattro pezzi di terra situati in luogo detto Querceto. La \nqual donazione fu fatta con l’obbligo che il suddetto \n\n\n\nRaimondino, a riserva dell’usufrutto, dovesse donare i \nbeni medesimi a quella chiesa cui fosse piaciuto \nassegnarli. Egli infatti per eseguire l’obbligo di sopra \nespresso con atto del 26 novembre dell’anno stesso 1100, \nper rimedio dell’anima sua, del conte Guido, della \ncontessa Ermellina di lui consorte e de’figli loro offrì i \nbeni di sopra donati alla canonica di S. Zeno di Pistoja. \nAnche nel luglio del 1107, un Raimondino figlio di \nEnrico con Gisla sua moglie figlia del fu Donnuccio, \nstando in Villiano presso il Montale, donò al capitolo \ndella cattedrale di S. Zeno tutte le terre, vigne e case che \nteneva nel castello, borgo e corte di Montemurlo. \n(ARCH. DIPL. FIOR. Carte del Capitano di Pistoja). \nDa tali documenti pertanto sembra apparire, che i conti \nGuidi non solamente sino dal secolo XI possedevano in \nMonte murlo, ma che nel poggio e sue pendici eravi sino \ndal 1105 un borgo ed un castello omonimo. \nFu detto, che nel 1203 i Pistojesi guerreggiando tolsero il \nCastello di Montemurlo ai conti Guidi, stato poi ripreso \nnel corso dell’anno dai conti coll’aiuto de’Fiorentini, ai \nquali ultimi nel 1209 alcuni di quei conti venderono il \ncastello medesimo col suo distretto per il prezzo \nconvenuto di 5000 fiorini d’oro. Avendoci però i cronisti \nfiorentini avvisato, che i conti Guidi da Porciano non \nvollono acconsentire alla vendita, e trovando che una tal \ncompra realmente non ebbe effetto se non che 45 anni \ndopo, ci si offre luogo a dubitare che il contratto di \nvendita di Montemurlo del 1209 accennato dal Malespini \ne ripetuto da Giovanni Villani, per allora restasse senza \neffetto. \nInfatti l’Ammirato nella Storia Fiorentina e dopo di lui il \nPadre Ildefonso nel T. VIII delle Delizie degli Eruditi \ntoscani riportano al 24 aprile dell’anno 1219 il sunto di un \natto pubblico rogato in Firenze nella chiesa di S. Michele. \nCol quale atto i Conti Guido, Tegrimo, Ruggieri, \nMarcovaldo e Aghinolfo, fratelli e figli del Conte Guido \nGuerra (V), cioè gli stessi conti palatini che un anno dopo \nottennero dall’Imperatore Federigo II un onorevole \nprivilegio, essi tutti insieme promisero al Comune di \nFirenze in mano di Alberto da Mandello suo potes tà di \ntenere in perpetuo il Castello di Montemurlo a onore del \nComune predetto, e di far sì che i suoi vassalli, e abitanti \ndel Castello medesimo vi portassero ogn’anno nella festa \ndi S. Giovanni Battista un cero di libbre 40. Per \nl’osservanza della qual promessa i 5 fratelli Guidi diedero \nin pegno alla Repubblica i loro castelli di Montevarchi, di \nLoro, del Pozzo, di Lanciolina, della Trappola, di Viesca \ned altri fortilizi che possedevano nel Val d’Arno \nsuperiore. \nNon fu realmente che nell’anno 1254, quando il conte \nGuido Guerra VI, figlio del Conte Marcovaldo testè \nnominato, stando in Firenze nel palazzo de’Galigari, dove \nallora adunavasi il consiglio della Signoria, per istrumento \nrogato lì 25 marzo, ossia nel dì primo dell’anno a stile \nfiorentino, vendè al Comune di Firenze per 2500 fiorini \nd’oro la quarta parte di Montemurlo, ch’era la porzione \ndei suoi diritti baronali, fitti e ragioni; più la quarta parte \nper indiviso di un mulino posto sul fiume Agna, in luogo \ndenominato al Bosco de’Conti, compreso il bosco e altre \nterre di quel territorio. \nSeguono le firme di molti individui di Montemurlo \nfra’quali alcuni fittuarii del conte predetto. – Si leggono \n\ninoltre sottoscritti al contratto i nomi di Guido Conte di \nRomena figlio del fu Conte Aghinolfo, della contessa \nBeatrice figlia del Conte Rodolfo di Capraja, madre del \nvenditore, e di altri fratelli di lui che consentono all’atto. \nFu nel numero dei testimoni il maestro di Dante Alighieri, \ncioè il notaro Brunetto figlio che fu di ser Bonaccorso \nLatini. – A dì 30 dello stesso mese ed anno un altro conte \nGuido figliuolo del conte Teudegrimo di Porciano, pure \nnel palazzo de’Galigari davanti la Signoria di Firenze, \nrinunziò al Comune per conto proprio e di suo padre la \nquarta parte del Castello e distretto di Montevarchi col suo \nterritorio, giurisdizioni ecc. \nCon atto speciale del 15 aprile 1254, rogato presso il \nmonastero delle Camaldolensi di Pratovecchio, prestò il \nconsenso alla vendita di Montemurlo la contessa Agnesina \nmoglie del conte Guido Guerra figlio del Conte \nMarcovaldo, e tre giorni appresso fu ratificata la vendita \ndal Conte Ruggieri fratello del suddetto Guido, e dalla \ncontessa sua moglie: che il primo firmò l’atto nella chiesa \nplebana di S. Maria di Bagno, l’altra nel castello di \nDovadola; mentre nello stesso giorno 17 aprile nel castello \ndi Porciano confermavano per parte loro la stessa vendita \nle contesse Adalasia e Bartolommea, quella moglie del \nconte Guido, questa consorte di corrado che fu figliuolo \ndello stesso conte Guido di Porciano. Finalmente nel 20 \naprile detto a quell’alienazione aderì la contessa Albiera \nmoglie del Conte Teudegrimo, firmando l’atto nel suo \npalazzo posto nella rocca di S. Bavelleo in Mugello. \nDopo tuttociò gli anziani del popolo fiorentino nel giorno \n21 aprile 1254 fecero prendere formale possesso di \nMontemurlo per le porzioni acquistate. Dondechè sembra \ndover concludere, che in quel mezzo tempo, cioè dal 1209 \nal 1254, il nominato castello dipendesse costantemente dai \nConti Guidi, per quanto fino dal 1215 vi si trovava a far \nragione un potestà. Tale ce lo dichiara una sentenza del 29 \nmarzo del 1215 data davanti la pieve di Montemurlo da \nGraziadio potestà di questo Comune medesimo – (ARCH. \nDIPL. FIOR. Carte del Capitolo di Pistoja). \nAnche la Signoria di Firenze, dopo fatta la compra sopra \nindicata, soleva ogni sei mesi inviare a Montemurlo un \npotestà e un castellano. Rammenterò fra gli altri che vi fu \ninviato nel 7 aprile 1318 messer Chierico di Pazzino \ndePazzi, possessore della villa di Perugiano sotto \nMontemurlo, che fu figlio di quel Pazzino che nel 1303 \ncooperò all’acquisto del Castello di Montale, uno dei \nnipoti di Ranieri di altro messer Chierico, che nel 1296 \ncomprò dagli ufiziali del Comune di Firenze per se e per \naltri suoi consorti de’Pazzi braccia 96 quadre di terreno \nsituato nel popolo di S. Pier Maggiore vicino ai muri \nvecchi della città e a una delle porte del secondo cerchio, \nchiamata de’Scarpentieri – (ARCH. DIPL. FIOR. Carte \ndell’Archivio Generale e di S. Pier Maggiore). \nFra i castellani eletti e mandati dai Signori a Montemurlo \nfuvvi anche un Giovanni del fu Giovenco Arrigucci, il \nquale nel 29 gennajo 1352 a nome della repubblica \nfiorentina ricevè la consegna della rocca di Montemurlo \nda Bernardo del fu Marabottino Tornaquinci di Firenze, \npievano della pieve di Montemurlo, e da Francesco di lui \nfratello entrambi castellani della stessa rocca, mentre \npochi giorni dopo (18 febbrajo 1351) entrava potestà in \nMontemurlo un Bencivenni Turini, o di Turino cittadino \nfiorentino. \n\n\n\nSino dal declinare del secolo XII il distretto di \nMontemurlo, in quanto all’economico e al civile, era stato \nstaccato dal contado di Pistoja, cui innanzi tutto \napparteneva. Infatti negli statuti pistojesi del 1179 \npubblicati dal P. Zaccaria e dal Muratori, all’articolo 142 \nsi obbliga il potestà a mantenere la passeggeria, ossia il \npedaggio presso Montemurlo, sul confine del suo distretto \ncon quello di Pistoja; in guisa che dove fu cotal \npasseggeria è rimasto tuttora il nome di Catena \nd’Agliana. – Vedere CATENA. \nÈ il castel di Montemurlo una piccola cosa in confronto \ndella fama che il suo nome per l’Italia mena. Imperocchè \nesso è tenuto generalmente per un fortilizio di gran \nconseguenza da chi pensa che Castruccio vi pose l’assedio \n(1325) nel tempo che faceva abbattere la sottoposta torre \ndi Perugiano ai Pazzi e il sovrastante castello di Giavello \nagli Strozzi di Firenze; e più che altro Montemurlo è \nrinomato dal caso che ne fecero e dal vistoso prezzo che \nper averlo da’Fiorentini fu pagato. Ma la fama si accrebbe \na Montemurlo dai caldi fautori della spirata repubblica, o \npiuttosto dai fieri nemici della casa de’Medici salita sul \ntrono di Firenze. I quali trovandosi nella lista de’proscritti \nda Cosimo I, nel 1587 costà si raccolsero con una mano di \narmati nella lusinga di poter abbattere questo e di far \nrisuscitare la già sepolta libertà fiorentina. \nAlla testa dei restauratori era quel Baccio Valori che \nott’anni prima a nome del pontefice Clemente VII \nassisteva indefessamente all’assedio di Firenze, e quindi \ndettava bugiardi capitoli alla sua resa nella villa \nGuicciardini a Montici, appellata poscia per onta la Bugia. \nL’altro fu Filippo di Piero Strozzi, uomo da potente \nfamiglia uscito, di animo nobile, e volto a generose \nimprese. Frattanto questi con altri capi fuorusciti \nfiorentini avendo potuto raccogliere da 4000 fanti armati e \n300 uomini a cavallo, dopo nominato a comandanti di \nquell’esercito Bernardo Salviati e Piero Strozzi, Filippo \npadre di quest’ultimo con Baccio Valori commissarii \ndella spedizione si partirono da Bologna per la Sambuca \ndi Pistoja, dando gli ordini opportuni ai comandanti di \nvenire dietro con tutto l’esercito. Frattanto lo Strozzi e il \nValori con pochi cavalli spinsonsi innanzi fino a \nMontemurlo, fondati in gran parte sulla speranza del \ntraditor Nicolao Bracciolini pistojese, che gli aveva \ninvitati a valicare francamente l’Appennino con \npromettere al loro avvicinarsi di dare ad essi in mano \nPistoja, essendone egli come padrone. Dondechè giunti in \nMontemurlo, Filippo e Baccio vi stavano non altrimenti \nche se fossero andati in una lor villa di piacere; e il Valori \ndi più partitesi di lì, andava e tornava dalla vicina casa al \nBarone, ch’era una sua possessione, attualmente tenuta \ndel Marchese Tempi. \nMa Alessandro Vitelli, comandante fedele del duca \nCosimo, che dal Bracciolini veniva segretamente di tultto \ninformato, fingendo una gran paura, richiamò tosto da \nFiesole a Firenze le truppe spagnuole, e intanto mandava \na Montemurlo sotto l’aspetto di visitare il parente ed \namico un tal Bertino Strozzi, che al ritorno riferì ogni \nandamento, e il poco ordine di coloro che speravano \ncacciare Cosimo de’Medici con i suoi partitanti dal \ngoverno di Firenze. \nIn questo mentre Piero Strozzi giungeva innanzi il \nrestante dell’esercito de’fuorusciti con 600 fanti e cento \n\ncavalli, e con questi, spintosi da Montemurlo infino presso \nalle mura di Prato, attaccò una scaramuccia con le milizie \nche v’erano di guarnigione. Allora il Vitelli insieme con \naltri capitani e compagnie di fanti e cavalli partì da \nFirenze la notte dell’ultimo di luglio 1537, e arrivati in \nPrato due ore innanzi l’alba, dopo aver accordato un breve \nriposo alle truppe, queste marciando con gran silenzio in \nnumero di ben tremila soldati pervennero quasi un miglio \npresso a Montemurlo a una villa, dove Piero Strozzi aveva \nla sua vanguardia alloggiato. \nEra la sera d’avanti arrivato alle Fabbriche di Val di Bure \nsull’antica strada che varca l’Appennino della Limentra il \ncomandante Bernardo Salviati con il restante delle genti \nd’arme raccolte dai fuorusciti; ma una tempesta \ngrandissima di pioggia, che aveva fatto ingrossare tutti i \ntorrenti, dovette ritardare di un giorno la marcia verso \nMontemurlo. \nAppena arrivati i soldati del Duca di Firenze alla villa \nsopraindicata, si attaccò repentina zuffa coi nemici, i quali \ntrovandosi in molto minor numero degli assalitori presto si \ndiedero alla fuga. Sbaragliati questi e animati quelli dal \nprimo successo, si avanzarono verso il poggio per assalire \nil Castello di Montemurlo, dove non era che un debole \npresidio, che si riduceva a una dozzina di giovani \nfiorentini, con tre archibusi da mura ed un bastione alla \nporta mezzo rovinato. \nBaccio Valori, e Filippo Strozzi se la dormivano nel letto \nsenza alcun pensiero, come anche Anton Francesco degli \nAlbizzi che vi arrivò la sera innanzi. Verano dentro altri \ntre individui di casa Valori, Filippo e Paolo Antonio \nfigliuoli di Baccio con un di lui nipote. \nAllo strepito dell’armi, al rimbombo delle archibusate, al \nsuono de’tamburi lo Strozzi, il Valori e l’Albizzi \nspaventati si rizzarono senza consiglio, quando già i \nnemici arrivati alla porta del castello, e combattendo \nalquanto con que’pochi ch’erano di dentro, abbatterono la \nporta d’ingresso e s’impadronirono agevolmente del \ncastello, di modo che tutti coloro che vi si erano refugiati \ncaddero prigioni de’soldati medicei. \nDell’esito di quella giornata e del gran ludibrio di fortuna \na cui furono ridotti personaggi sì nobili e sì preclari, e \nFilippo Strozzi massimamente, che fu tenuto in fino a quel \ngiorno tra i Fiorentini il più felice cittadino privato, fia \ninutile qui ripeterlo, poichè fu detto per tutti da Bernardo \nSegni storico contemporaneo, e dopo di lui da cento altri \nscrittori. \nDa quell’epoca in poi (se non prima) Montemurlo perde \nl’onore di avere un potestà; stantechè all’anno 1551 \nquesto Castello trovavasi compreso col suo distretto nella \npotesteria del Montale, dalla quale fu poi staccato per \nassegnarlo al giusdicente di Prato, sia pel civile come per \nil criminale. Anche il fortilizio di Montemurlo, se dopo il \nfatto del 1537 non fu atterrato, dovè cambiare di aspetto, \nessendo stata la sua rocca alienata ai Nerli di Firenze, che \nla ridussero ad una buona casa di campagna senza fossi nè \nbastioni nè antemurali, in guisa che attualmente tutto il \nfabbricato di Montemurlo si limita ad un palazzo quadrato \ncon cortile, portico interno e torre nel centro; un oratorio \ndavanti al prato, e a levante del palazzo l’antica chiesa \nplebana con l’annessa canonica e casa del villico. \nLa pieve con la torre ad uso di campanile è fabbricata di \npietra concia di macigno; il palazzo dove fu il castello è \n\n\n\nposseduto attualmente dal Sig. Gherardi di Pistoja \nproprietario di estese possessioni nella comunità di \nMontemurlo, e del privato oratorio contiguo al palazzo, \nnel di cui altare esiste una tavola dipinta nel 1339 dal \npistojese Giovanni di Bartolommeo, che vi scrisse l’epoca \ned il proprio nome. \n \nMOVIMENTO della Popolazione del Castello e Borgo di \nMONTEMURLO a quattro epoche diverse, divisa per \nfamiglie. \n \nANNO 1551: Impuberi maschi -; femmine -; adulti \nmaschi -, femmine -; coniugati dei due sessi -; \necclesiastici -; numero delle famiglie 25; totalità della \npopolazione 182. \nANNO 1745: Impuberi maschi 692; femmine 204; adulti \nmaschi 452, femmine 228; coniugati dei due sessi 273; \necclesiastici 5; numero delle famiglie 229; totalità della \npopolazione 1665. \nANNO 1833: Impuberi maschi 364; femmine 332; adulti \nmaschi 367, femmine 215; coniugati dei due sessi 684; \necclesiastici 4; numero delle famiglie 314; totalità della \npopolazione 2182. \nANNO 1839: Impuberi maschi 393; femmine 321; adulti \nmaschi 404, femmine 230; coniugati dei due sessi 697; \necclesiastici 4; numero delle famiglie 356; totalità della \npopolazione 2308. \n \nComunità di Montemurlo. – II suo territorio occupa una \nsuperficie di 8884 quadrati agrari, dei quali 304 sono presi \nda corsi d’acqua e da pubbliche vie. Nel 1833 vi \nstanziavano 2350 abitanti, a ragione di 320 individui per \nogni miglio quadrato di suolo imponibile. \nIl territorio di questa comunità presenta la figura di una \nsferoide allungata da grecale a libeccio, che termina però \nin due punte. La sua corda maggiore si estende per circa \nsette miglia da settentrione a ostro, e quasi miglia tre da \nlevante a ponente. \nConfina con tre Comunità. Tocca dal lato di maestro e di \nponente il territorio della Comunità del Montale, che \nl’accompagna in tutta la sua maggior lunghezza, a partire \ndalla punta settentrionale sul monte Giavello, fino a \nquella meridionale della pianura. Scendono entrambi il \nmonte predetto nella direzione di grecale a libeccio, da \nprimo mediante il rio delle Bracherelle, poscia pel ramo \npiù orientale dell’Agna, in cui influisce; cioè l’Agna di \nStriglianella che nasce nel fianco occidentale del \nGiavello. Lungo questa fiumana le due comunità arrivano \nnella pianura dove attraversano la strada provinciale \nMontalese sul ponte Rondinelli, e di là s’inoltrano fino \nalla confluenza del fosso Calice sotto il Ponte a Bocci \npassata la strada Regia lucchese. Costà cessa la comunità \ndel Montale e sottentra a confine di questa di Montemurlo \nla Comuità di Prato; con la quale voltando faccia da \nponente a levante il territorio di Montemurlo torna \nindietro per un’angusta lingua di terra; ma appena ritrova \nla strada Regia lucchese, la percorre alquanto nella \ndirezione di levante, e quindi l’attraversa per inoltrarsi \nverso grecale mediante i numerosi fossi della pianura del \nPantano , poscia passa a levante della fattoria di \nPerugiano dove varca la via provinciale Montalese \nlasciando a ponente la villa Strozzi per salire sulla \n\nsommità del Monte Ferrato. Quà variando direzione da \ngrecale a settentrione i territori delle due Comunità testè \naccennate percorrono sulla schiena del monte predetto per \nproseguire sugli sproni che l’avvicinano; cioè di Monte, \nMezzano, Monte Spiccioli e Monte Lopi; in guisa che, \nlasciate a ponente le balze di macigno di Albiano, salgono \nsul vertice del monte Giavello, nella cui criniera cessa la \nComunità di Prato e sottentra quella di Cantagallo. Allora \nvoltando direzione da settentrione a maestro seguita la \nlinea di confini della Comunità di Moutemurlo con l’altra \ndi Cantagallo camminando circa un miglio lungo la cresta \ndel monte suddetto sino a che ritorna a contatto il \nterritorio comunitativo del Montale. \nLa montuosità maggiore di questa comunità è quella del \nmonte Giavello, ossia Iavello, la di cui altezza assoluta, \nsebbene non sia stata misurata, apparisce però maggiore \ncirca del doppio di quella del Monte Ferrato, che è 704 \nbraccia superiore al livello del mare. \nFra i maggiori corsi d’acqua che rasentano, o che \nscaturiscono nel territorio di Monte Murlo contasi l’Agna, \nun di cui ramo nasce, come dissi, nel fianco occidentale \ndel monte Giavello, e nel di cui alveo confluiscono altri \ndue rami della stessa fiumana. Sorge pure nella faccia \nmeridionale del monte medesimo il fosso Bagnolo, che \npuò dirsi il secondo torrente della Comuità in discorso, il \nquale passa a levante del capoluogo fra la villa Strozzi e \nquella Pazzi di Perugiano, là dove sopra un ponte \nattraversa la strada Montalese. \nFra le vie rotabili, oltre la testè nominata, havvi quella \npostale lucchese, che per corto stadio lambisce l’estremità \nmeridionale del territorio di Montemurlo. \nSono pure stati resi rotabili due tronchi di vie \ncomunitative, quello che conduce sul poggio alla pieve del \ncapoluogo e l’altro alla villa del Barone rimontando la \nriva destra del fosso Bagnolo. \nIn quanto alla natura del suolo di questa Comunità esso \npuò distinguersi in tre formazioni diverse; la prima spetta \nal terreno appenninico, consistente per la massima parte in \nmacigno, di cui sono aperte sul monte Giavello ottime \ncave, le quali prestano materia di lavoro agli abitanti di \nAlbiano. La seconda formazione costituisce il terreno \nmassiccio nelle brecce di Figline, nel marmo nero e verde, \nossia nel serpentino del Monte Ferrato; mentre la terza \nclasse spetta a un conglomerato di minuta ghiaja, a una \nspecie di poudinga che costituisce il poggetto quasi isolato \ndi Monte Murlo, la cui base da tre lati è nascosta sotto il \nterreno recente di alluvione, il quale profondamente \nricuopre la circostante pianura. \nAnche rispetto alla georgica della contrada può essa \ndistinguersi in boschi, in vigne, in oliveti, ed in campi da \npraterie o da sementa. Magnifici sono i boschi di alto \nfusto e cedui delle fattorie Covoni e Tempi sul monte \nGiavello; sterilissimi li sterpeti e le sodaglie sul Monte \nFerrato; fertilissimi e ben tenuti gli oliveti e le vigne alle \nfalde dello stesso Giavello e dei suoi contrafforti, \ncompreso ivi il poggio ubertoso di Montemurlo; costà \ndove diede un bell’esempio di esercitazione bottanico-\nagraria il defunto pievano Raffaello Scarpettini. \nLa tenuta del Barone della casa Tempi, i poderi del \nTorracchi situati a maestro del poggio di Montemurlo, e \nquelli di Perugiano della casa Pazzi posti a ostro-scirocco \npossono dirsi il modello della coltura agraria di questo \n\n\n\ndistretto. \nRispetto alla pianura del territorio di Montemurlo, \nessendo essa, come ho detto coperta da terreno diluviale \ncon insensibile pendenza verso il fiume Ombrone, è stata \nper conseguenza solcata da fossi e da borri, sparsa di \ncampi uliginosi e poco confacenti alle piante dell’olivo e \ndella vite, sivvero ai loppi, ai gelsi, ai salci, ai gallici ec. \nMa vi producono gran frutto i prati artificiali, le piante \nleguminose, filamentose e graminacee, il mais o \nfrumentone e la saggina. \nIl nome di Pantano rimasto a una porzione della pianura \ndi Montemu rlo indica per sè solo l’antica indole palustre \ndel luogo, sebbene ora si trovi di gran lunga migliorata, \ncome lo è nei possessi Scarafantoni e Gherardi di Pistoja, \ne in quelli del ch. Giovan Battista Niccolini di Firenze. \nEsisteva costà fra il sec. XIII e XIV una possessione della \ncasa Cancellieri di Pistoja, dov’era anche un fortilizio in \nmezzo ai fossi, di cui si è fatta menzione all’Articolo \nMONTALE. \nMa quali fossero le condizioni fisiche e agrarie di questa \ncontrada sul declinare del secolo XIV, quando al Pantano \npossedeva una sua villa con terreni Corradino \nGianfigliazzi cittadino fiorentino, lo diede magistralmente \na conoscere Franco Sacchetti in una sua graziosa Novella \n(120 della P. II Ediz. del 1724) alla quale rinvio volentieri \nil mio lettore. \nLa Comunità di Montemurlo mantiene un medico e un \nmaestro di scuola. Non ha però mercati settimanali ne \nfiere, mentre rende inutili queste e quelli la posizione del \npaese situato fra due floride e assai vicine città. \nLa cancelleria comunitativa e l’ingegnere di Circondario \nsono a Fiesole, il giusdicente a Prato, dove è anche \nl’esazione del Registro; mentre la conservazione delle \nIpoteche e il tribunale di Prima Istanza sono in Pistoja. \n \nQUADRO della Popolazione della Comunità di \nMONTEMURLO a quattro epoche diverse. \n \n- nome del luogo: Albiano, titolo della chiesa: S. Pietro \n(Rettoria), diocesi cui appartiene: Pistoja, popolazione \nanno 1551 n° -, popolazione anno 1745 n° 191, \npopolazione anno 1833 n° 168, popolazione anno 1839 n° \n- nome del luogo: MONTEMURLO e annessi, titolo della \nchiesa: S. Giovanni Battista (Pieve), diocesi cui \nappartiene: Pistoja, popolazione anno 1551 n° 182, \npopolazione anno 1745 n° 1655, popolazione anno 1833 \nn° 2182, popolazione anno 1839 n° 2308 \n \n- Totale abitanti anno 1551 n° 182 \n- Totale abitanti anno 1745 n° 1846 \n- Totale abitanti anno 1833 n° 2350 \n- Totale abitanti anno 1839 n° 2484",
    "original_title": "MONTE MURLO, o MONTEMURLO",
    "page": 311,
    "slug": "monte-murlo-o-montemurlo",
    "byte_offset": 1951165
  },
  {
    "context": "nella Val di Pesa.",
    "title": "MONTE MURO",
    "body": "– Vedere BADIA DI MONTE MURO.",
    "original_title": "MONTE MURO",
    "page": 315,
    "slug": "monte-muro",
    "byte_offset": 1977255
  },
  {
    "context": "nella Maremma Massetana nella vallecola dell’Alma.",
    "title": "MONTE DI MURO",
    "body": "– È lo sprone estremo dei monti che \ndiramansi da Gavorrano nel valloncello di Pian d’Alma \n\nfra Scarlino e Castel Maus (forse l’antico castello d’Alma) \nlungo la destra ripa del torrentello omonimo. \nRisiede sulle spalle del poggio di Scarlino che trovasi a \nsettentrione del Monte di Muro , al cui ponente esiste il \npadule dello stesso nome, e verso libeccio la foce \ndell’Alma presso alla torre delle Civette – Vedere \nSCARLINO.",
    "original_title": "MONTE DI MURO",
    "page": 315,
    "slug": "monte-di-muro",
    "byte_offset": 1977323
  },
  {
    "context": "già MORTENNANO, o MORTENNANA nella Valle dell’Elsa.",
    "title": "MONTENNANO",
    "body": "– Contrada dalla \nquale presero l’indicazione due chiese parrocchiali S. \nQuirico a Mortennana, la pieve di S. Agnese in Talcione, \ndetta anche a Mortennana che furono entrambe della \nDiocesi di Siena, attualmente di quella di Colle, \nComunità, e tre in quattro miglia a ponente della \nCastellina del Chianti, Giurisdizione di Radda, \nCompartimento di Siena. \nRisiedono entrambe in costa sulla faccia meridionale dei \nmonti che scendono dal Chianti in Val d’Elsa fra le \nsorgenti del torrente Strulla, che si vuota nella Staggia \npresso Poggibonsi. \nIl Castello di Mortennana fino dal 1089 è rammentato in \nun istrumento del settembre rogato nel castel di Talcione, \nterritorio sanese; e la chiesa di S. Agnese a Mortennana è \nsegnalata in altra membrana del 28 marzo 1104. (ARCH. \nDIPL. FIOR. Carte della Badia di Passignano). \nFu Mortennano uno dei castelli confermati in feudo \ndagl’Imperatori Arrigo VI e Federigo II ai conti Guidi, dai \nquali era passato nella famiglia sanese de’Squarcialupi, \nquando nel 1201, dai Fiorentini che vi andarono a oste, \nper forza, e per ingegno fu preso e disfatto infine alle \nfondamenta. (R. MALESPINI, Istor. Fior. Cap. III.G. \nVILLANI, Cronic. Lib. IV, Cap. 42). \nQuanto però vi sia di esagerato in coteste parole e forse \nanche rispetto all’epoca della presa di Mortennano lo \nhanno dato a conoscere i due storici testè citati, tostochè \nall’anno 1254 ripetono, come i Fiorentini in quest’anno \npresero Poggibonsi, e poi il Castello di Mortennana degli \nSquarcialupi per forza e per ingegno che s’era ribellato \ndai Fiorentini, ecc. (MALESPINI, Cap. 155. VILLANI, \nLib. VI Cap. 56). Vedere AGNESE (S.) IN CHIANTI. La \nparocchia di S. Quirico a Montennano, o Mortennano , nel \n1833 contava 163 abitanti.",
    "original_title": "MONTENNANO",
    "page": 315,
    "slug": "montennano",
    "byte_offset": 1977844
  },
  {
    "context": "in Val d’Orcia.",
    "title": "MONTE NERO, o MONTENERO",
    "body": "– \nCastello con chiesa plebana (S. Lucia) nella Comunità \nGiurisdizione e circa miglia 6 a grecale di Cinigiano, \nDiocesi di Montalcino, già di Chiusi, Compartimento di \nSiena. \nRiposa Monte Nero sopra la sommità di un poggio \nomonimo presso la strada che da Castel del Piano mena a \nCannicci nella Regia grossetana, sulla ripa sinistra \ndell’Orcia, che gli passa sotto dal lato di settentrione \nmentre un poco più distante di là scorre verso levante \nl’Ente suo tributario. \nEbbe in questo castello dominio sino dal mille la casa \nde’conti Aldobrandeschi per una metà, e per l’altra metà \nla badia di S. Salvatore sul Mont’Amiata. Ciò è \ndimostrato da una pergamena del 7 febbrajo 1015 scritta \nin Grosseto presso la pieve (ora cattedrale) di S. Maria, \n\n\n\ncol quale atto il Conte Ildebrando figlio del fu Conte \nRodolfo di Roselle e della contessa Guilla, per il merito di \nuna fermezza d’oro, promise a Winizzone abate del \nMonastero del S. Salvatore sul Mont’Amiata, non solo per \nse, ma ancora a nome dei suoi eredi, di non contendergli \nla metà del monte e poggio dov’era il castello di Monte \nNero ec. La qual giurisdizione sopra la metà di detto \ncastello nel 1017 venne confermata alla stessa badia da un \nprivilegio dell’Imperatore Corrado il Salico. \nAnche più estesa fu la protesta fatta nel 8 dicembre 1047 \ndal Conte Ildebrando figlio del suddetto conte Ildebrando \ndi Rodolfo, quando per il merito di un altro anello d’oro si \nobbligò per se e per i suoi eredi di non molestare l’abate \nTenzone del Mont’Amiata nè muovergli causa per tutto \nciò che il Conte Ildebrando suo padre aveva rinunziato e \nceduto alla badia Amiatina; cioè sulla metà del poggio e \ndel castel di Monte Nero, delle chiese, cappelle, mura, \nacque, ville, terreni, ec. le quali cose dal padre erano state \nfino allora ritenute come proprie – Vedere l’Articolo \nGROSSETO. \nArroge a ciò un placito del 19 febbrajo 1078 pronunziato \ndalla gran contessa Matilda ad istanza di Gherardo abate \ndel Monastero Amiatino, a conferma della metà del \nCastello di Monte Nero, cappelle, case, ville ec. (ARCH. \nDIPL. FIOR. Carte della Badia suddetta). \nNuove inquietudini ebbero a soffrire i monaci Amiatini \nrapporto al possesso di Monte Nero sotto il regno di \nFederigo II. Del quale Imperatore conservavasi in \nquell’archivio una lettera autografa del 27 agosto 1244 \ndiretta a Pandolfo di Fasianella suo capitano generale in \nToscana, cui ordinava di far citare i Visconti di Campiglia \nusurpatori del Castello di Monte Nero, e i conti \nAldobrandeschi di Pitigliano che avevano preso il \nCastello di Pian Castagnajo, contro i diritti del Monastero \ndi Mont’Amiata, cui entrambi appartenevano. Quindi al \nprincipio di ottobre 1245, nella città di Foggia fu \npronunziata sentenza dall’Imperatore, che condannava gli \nuomini di Monte Nero a pagare le decime al Monastero di \nMonte Amiata, e ordinava di mettere quei monaci al \npossesso di altrettanti beni della Comunità di Monte Nero \nquanti bastassero a cuoprire il debito di dieci anni di \ndecime non soddisfatte. \nIn conseguenza di ciò gli uomini di detto Castello nel 28 \nottobre del 1246 promisero all’abate del Monastero di S. \nSalvadore di pagare di lì alle calende di dicembre lire 50 \nper le decime di dieci anni arretrate, e di soddisfarle in \nseguito annualmente a forma della sentenza imperiale \ntestè citata – (ARCH. DIPL. FIOR. Carte di detta badia). \nFra i molti padroni che ebbero podere in Monte Nero le \ncarte Amiatine sul declinare del secolo XIII ci scoprono \nun Gualterotto di Monaldo e un Paganello suo figlio conti \ndi Monte’Giovi, i quali nel dì 19 giugno 1262, stando nel \nloro castello di Monte Giovi, fecero compromesso coi \nrappresentanti la comunità di Monte Nero, rimettendosi al \ngiudizio di Ventura di altro Ventura da Monte Latrone \nrispetto alle differenze che vertevano tra di loro per \ncagione di affitti, dazi, servigi ecc. Aggiungasi che un \nInghiramo figlio del predominato Gualterotto in due altre \ncarte è qualificato conte di Monte Nero. La prima è un \nistrumento del 5 marzo 1283, quando il detto Conte \nInghiramo insieme colla sua consorte donava al \nMonastero Amiatino tutti i beni che aveva nel Castello e \n\ndistretto di Monte Nero , in quelli di S. Angelo in Colle, e \ndi Camilliano con tutti i tributi, ritti, pedaggi ec. La \nseconda carta del 7 novembre 1296, riguarda un \ncompromesso fatto nel Monastero di S. Prospero del \ncastellare di Siena fra il sindaco delle monache suddette e \nquello della badia Amiatina per terminare le vertenze \ninsorte a cagione dell’eredità di donna Lucia stata moglie \ndi Paganello Conte di Monte Nero . Anche un contratto del \n16 ottobre 1284 fatto in Monte Latrone ci scuopre un \nSoarzio d’Arrigo da Monte Nero che vendè a D. Pietro \nAbate del Monastero più volte rammentato tutto ciò che \negli possedeva in Monte Nero e suo distretto, ricevendone \nla valuta in lire 400 di denari sanesi – (ARCH. DIPL. \nFIOR. loc. cit.). \nLo stesso D. Pietro abate del Monastero Amiatino, per \nistrumento fatto in Monte Nero nel dì 3 marzo 1293, \nacquistò in compra da un Malavolti di Siena la \nventesimaquarta parte di quel castello con tutte le sue \npertinenze ritirandone il prezzo di lire 120 di denari \nsanesi. La qual porzione di Monte Nero poco innanzi (3 \nfebbrajo 1291) era stata venduta al Malavolti da Riguccio \ndel fu Crescenzio di Grosseto per la somma di lire 160 di \nmoneta sanese. \nRapporto a tanti signori, conti e valvassori del Castello di \nMonte Nero, fra loro coetanei, le Riformazioni di Siena \nper avventura vengono a toglierci d’imbarazzo. \nEssendochè trovasi ivi un istrumento del 28 novembre \n1363, dove compariscono un Gualterotto di Monaldo, un \nPietro e Amadeo di Griffolino, un Paganello di altro \nPaganello e un Soarzio di Arrigo, qualificati tutti conti di \nMonte Nero, i quali confessano che i loro antenati \nriceverono in feudo dall’abbate di S. Salvatore il castello \ndi Monte Nero nella diocesi di Chiusi con il suo distretto. \n(RIFORMAGIONI DI SIENA. Balzana N°25). \nFrattanto con tutti gli acquisti fatti e donazioni ricevute, \ncon la sentenza dell’Imperatore Federigo II a favore del \nmonastero del Mont’Amiata, non sembra che i conti \nAldobrandeschi avessero rinunziato a’loro diritti sopra \ncotesto castello, come non vi rinunziarono per quello di \nPian Castagnajo. Per dar credito a quanto dissi giova una \nbolla del Pontefice Onorio IV spedita da Roma li 5 giugno \n1286, con la quale quel Pontefice dopo aver affidato a \nSimone di Gandolfo suo cappellano una causa vertente fra \nil monastero suddetto da una parte, il conte Guido di \nMonfort e la contessa Margherita Aldobrandeschi sua \nmoglie dall’altra parte a motivo del Castello di Pian \nCastagnajo non che per la metà del Castello di Monte \nNero e sue pertinenze, con la presente bolla comandava al \npievano di S. Giovanni di Radicofani nuovo delegato \npontificio di far citare il detto Conte di Monfort e la \ncontessa Margherita sua moglie, inoltre il potestà e \nComune di Siena, acciò dentro un mese comparissero in \nRoma davanti Sua Santità per sentire deliberare rapporto \nal dominio di Monte Nero ciò che sarebbe conforme alla \ngiustizia – (ARCH. DIPL. FIOR., loc. cit.). – Vedere \nMONTE GIOVI in Val d’Orcia. \nPertanto dalla bolla pontificia qui sopra indicata si rileva, \nche il Comune di Siena cominciò da quell’epoca ad \naffacciare dei diritti sopra Monte Nero, per quanto il \nsuddetto castello continuasse molto tem|po dopo a \ndipendere dai conti Aldobrandeschi e dagli abati del \nMonastero di S. Salvadore nel Mont’Amiata. \n\nInfatti fu accolto costà nell’ottobre del 1327, dove \ninfermò e morì, il vescovo di Arezzo Guido Tarlati, \nquando per la via della Maremma egli benchè interdetto \nfaceva ritorno alla sua residenza. La qual circostanza ci \nrammenta la parentela fra la casa Tarlati di Arezzo ed i \nconti Aldobrandeschi, cui apparteneva la contessa \nGiovanna, qualificata moglie di Tarlato Tarlati in una \niscrizione posta nel 1340 alla chiesa di Montecchio sotto \nBibbiena – Vedere MONTECCHIO nel Val d’Arno \ncasentinese. \nIn seguito però Monte Nero e Monte Giovi, al pari di altri \ncastelli situati nelle valli dell’Orda e dell’Ombrone, erano \ncaduti in potere dei Salimbeni, siccome apparisce dal lodo \ndel 1375 sentenziato dalla Signoria di Firenze tra quei \nmagnati e il Comune di Siena. \nDondechè nel 1400 gli abitanti di Monte Nero si diedero \nalla repubblica sanese, dalla quale furono accolti a \ncondizione di offrire per la festa dell’Assunta un palio del \nvalore almeno di fiorini dieci – (ARCH. DIPL. SAN. \nKaleffo nero N° 274). \nQuattro anni dopo il governo sanese ordinò la \nrestaurazione del cassero, nel quale vi spese la somma di \nlire 957. \nL’antica chiesa plebana di Monte Nero, collocata alla \ndistanza di circa 2 miglia dal castello, era dedicata a S. \nMustiola. \nLa pieve attuale di S. Lucia esiste dentro il paese, dove si \ntrova un’oratorio ufiziato dal cappellano curato, nel quale \nsi venera una divota immagine di S. Maria della \nMisericordia trasferitavi dalla vecchia pieve. \nGli abitanti di Monte Nero si sottomisero alla corona \nMedicea per atto pubblico del 2 settembre 1559. \nIn questo paesello nacque nel secolo XV il celebre \nbotanico Mattioli, di cui suole indicarsi al forestiero la \ncasetta natale, sebbene recentemente dall’attual \npossessore sia stata in gran parte rifatta. \nLa parrocchia di Monte Nero nel 1595 aveva 898 abitanti; \nnel 1640 ne contava 363; nel 1745 comprendeva 260 \nanime, e nel 1833 noverava 424 abitanti.",
    "original_title": "MONTE NERO, o MONTENERO",
    "page": 315,
    "slug": "monte-nero-o-montenero",
    "byte_offset": 1979686
  },
  {
    "context": "",
    "title": "MONTENERO, o MONTENERO di LIVORNO",
    "body": "– Questo, che può dirsi il colle fiesolano de’Livornesi, \nessendo sparso d’ogn’intorno di amenissime case, casini, \npalazzi di campagna e borgate, costituisce l’ultimo sprone \nlitoraneo dei monti che si avvicinano 5 miglia a scirocco \ndella città di Livorno, nella parrocchia di S. Maria a \nMontenero, Comunità Giurisdizione e Diocesi medesima \ndi Livorno, Compartimento di Pisa. \nIl monticello pertanto designato col vocabolo di Monte \nNero, dal lato di libeccio e ponente scende quasi a picco \nnel mare, mentre dalla parte di maestro la sua base \ndolcemente si distende verso il salubre littorale \ndell’Ardenza. \nNon starò ad indagare se il nome di Monte Nero potè mai \nderivare dal color cupo delle folte boscaglie che nei tempi \nantichi lo rivestivano, o da una qualche altra circostanza \nspeciale; dirò sivvero essere divenuto insigne nella storia \nreligiosa per la miracolosa Immagine di Nostra Donna che \nivi da cinque secoli con gran frutto e grandissima \ndevozione si venera dal popolo Livornese. \nTutti gli autori che in diversi tempi sopra l’origine e \n\nmiracoli della Madonna di Montenero hanno scritto, si \ntrovano fra loro concordi nel credere, che la S. Immagine \ndall’Isola di Negroponte al lido dell’Ardenza nel 1345 si \ntrasferisse, e che un pastore per volontà della SS. Vergine \nsul vicino monte, nel luogo dove attualmente risiede, la \nmiracolosa tavola trasportasse. \nIl quadro è alto braccia 4, largo braccia 2 e 1/2 in tavola \ngrossa 4 dita, su della quale è incollata una tela, e da mano \nignota dipintavi la Vergine Maria sedente in un cuscino \nornato di fiorami d’oro con il Bambino Gesù a sinistra che \ntiene in mano un filo, cui è legato un’uccellino riposante \nsul braccio destro della SS. Madre. \nEra trapassato il corso di centodieci anni dacchè \nnell’oratorio dove si venerava quella S. Immagine, invece \nde’due romiti, che lo custodivano, subentrò nel 1455 una \npiccola famiglia religiosa detta de’Gesuati, cui \ndall’arcivescovo di Pisa Giuliano vennero assegnati in \ndote dei terreni, parte coltivati e parte selvosi, situati in \ncoteste vicinanze. Accaduta però (anno 1668) per volontà \ndel Pontefice Clemente IX la soppressione di quell’istituto \ndi claustrali, furono introdotti in Monte Nero l’anno dopo \ni chierici regolari denominati PP. Teatini. \nSotto questi ultimi claustrali non solamente si accrebbe la \nfabbrica del convento, ma fu cominciato nel 1720, e 50 \nanni dopo restò compito, quel superbo tempio ricco di \nmarmi fini e di ornati pregevolissimi con portico ed altri \nannessi, che costà si ammira. \nNel 1783 essendo stato soppresso in Toscana l’ordine \nde’chierici regolari Teatini, furono fatti succedere alla \ncustodia della S. Immagine di Monte Nero dei preti \nsecolari, e la chiesa della Madonna fu dichiarata prioria \nparrocchiale. Ma nel 1792 con motuproprio del 28 ottobre \nil Granduca Ferdinando III di gloriosa memoria ordinò, \nche fosse affidato il tesoro della miracolosa Immagine di \nMonte Nero con tutte le sue pertinenze ai Monaci \nVallombrosani di Toscana; i quali nel dicembre dello \nstesso anno fecero prenderne la consegna per procura; e \nnell’anno appresso un numero sufficiente dei medesimi si \nrecò in quel claustro onde adempire, siccome con zelo e \ncon gran decoro costantemente vi adempiono, agli uffizi \nsacri di questo devotissimo e frequentatissimo Santuario, \nnon che al ministero parrocchiale della estesa sua cura. \nLa parrocchia di S. Maria di Monte Nero nel l833 contava \n1065 abitanti.",
    "original_title": "MONTENERO, o MONTENERO di LIVORNO",
    "page": 317,
    "slug": "montenero-o-montenero-di-livorno",
    "byte_offset": 1989353
  },
  {
    "context": "in Val di Magra.",
    "title": "MONTE NERO, MONTE NEGRO, o MONTE BRUNO",
    "body": "È un poggio sulla ripa destra della  Magra, che dà il titolo ad una villata di poche case nella  parrocchia e Comunità di Groppoli, Giurisdizione di  Bagnone, Diocesi di Pontremoli, già di Luni-Sarzana,  Compartimento di Pisa\n– Vedere GROPPOLI Comunità.",
    "original_title": "MONTE NERO, MONTE NEGRO, o MONTE BRUNO",
    "page": 317,
    "slug": "monte-nero-monte-negro-o-monte-bruno",
    "byte_offset": 1992926
  },
  {
    "context": "",
    "title": "MONTE OLIVETO di Firenze",
    "body": "– Vedere BADIA DI MONTE ULIVETO presso Firenze.",
    "original_title": "MONTE OLIVETO di Firenze",
    "page": 317,
    "slug": "monte-oliveto-di-firenze",
    "byte_offset": 1993249
  },
  {
    "context": "",
    "title": "MONTE OLIVETO di S. GIMIGNANO",
    "body": "– Vedere S. GIMIGNANO.",
    "original_title": "MONTE OLIVETO di S. GIMIGNANO",
    "page": 317,
    "slug": "monte-oliveto-di-s-gimignano",
    "byte_offset": 1993331
  },
  {
    "context": "",
    "title": "MONTE OLIVETO MAGGIORE, detto anche  CHIUSURE",
    "body": "– Vedere ABAZIA DI MONTE OLIVETO MAGGIORE.",
    "original_title": "MONTE OLIVETO MAGGIORE, detto anche ",
    "page": 318,
    "slug": "monte-oliveto-maggiore-detto-anche-chiusure",
    "byte_offset": 1993396
  },
  {
    "context": "(Mons Orazalis)  nella Valle inferiore dell’Ombrone sanese.",
    "title": "MONTE ORGIALI, o MONTORGIALI",
    "body": "– Castello con \npieve (S. Biagio Martire) nella Comunità Giurisdizione e \ncirca miglia 3 e 1/2 a maestro di Scansano, Diocesi di \nSovana, Compartimento di Grosseto. \nRisiede sopra un colle, a piè del quale dal lato di libeccio \npassa la strada provinciale da Grosseto a Manciano, \nmentre nella faccia di maestro sotto la chiesa di S. \nGiorgio nasce il fosso Inferno tributario del torrente \nTrasubbie, che corre da levante a ponente due miglia a \nsettentrione di Mont’Orgiali. \nAll’Articolo GROSSETO Diocesi rammentai una bolla \ndel Pontefice Clemente III spedita nel 12 aprile 1188 a \nGualfredo vescovo di Grosseto, nella quale si confermava \nal medesimo per la sua mensa fra le altre cose, quicquid \njuris habes in castello et curte et districtu Montis Orzalis. \nDondechè noi nacque il dubbio che l’antica diocesi di \nRoselle si estendesse fino costà. \nAlle quali dubbiezze presterebbe maggior peso, se potesse \ncertificarsi, che l’antica chiesa di S. Giorgio fuori di \nMonte Orgiali corrispondesse a quella della bolla \npontifìcia testè rammentata, piuttosto che ad altra chiesa \ndi S. Giorgio esistita in Grosseto, l’ultima delle quali nei \nsecoli anteriori al mille era di padronato dei vescovi di \nLucca – (MEMOR. LUCCH. T. IV e V.). \nLasciando a parte tutto ciò, ci appiglieremo piuttosto a \nquel poco che resta di conosciuto relativamente alle \nvicende di questo castelletto. Avvegnachè Monte Orgiali \nnel secolo XIII aveva i suoi piccoli dinasti, o valvassori \nche prendevano pur essi il titolo di conti. \nTale ci si presenta all’anno 1231 un messer Ugolino del fu \nBertoldo conte di Montorgiali il quale dopo aver firmato \nsotto di 4 novembre 1231 un compromesso in Grosseto \negli nell’anno dopo ai 5 marzo, stando nel chiostro della \nchiesa di S. Lucia di detta città, rinunziava a Ranieri abate \ndel Monastero di Montamiata per sè e per i suoi fratelli ai \ndiritti che aveva in Castiglioncello e suo distretto, e nel \ngiorno dopo firmava una ricevuta di lire 50 per la vendita \ndel Castello prenominato – (ARCH. DIPL. FIOR. Carte \ndella Badia Amiatina). \nNel 1250 per atto rogato in Grosseto il 29 gennajo, i \nfratelli Bertoldo e Ildebrandino figli del fu Bertoldo \nde’conti di Mont’Orgiali per essi e per altri loro fratelli \npromisero a messer Ventrilio di Guido da Pisa potestà di \nSiena di osservare tutti quei comandamenti che dal \ngoverno sanese venissero loro prescritti sotto pena di \nmille marche d’argento. – (ARCH. DIPL. SAN. Kaleffo \ndell’Assunta N° 788). \nNel 1280, per istrumento fatto il dì 20 giugno, in Monte \nOrgiali, Bertoldo del fu Berloldo conte di Mont’Orgiali \ncostituì Taddeo di lui figlio in suo raappresentante con \nfacoltà di fermare le condizioni di pace con la Repubblica \ndi Siena, a forma de’preliminari dallo stesso Bertoldo e \ndai suoi figli Follo, e Taddeo fino dal 20 giugno 1379 stati \nsottoscritti in Majano distretto di Monte Orgiali. – (loc. \ncit. Kaleffo nero N°797 e 798). \nAll’Articolo COTONE fu avvisato, come da quel \n\ncastelletto prendesse il casato de’Cotoni una nobil \nfamiglia sanese che fu signora sino dal secolo XIII del \nCotone, di Monte Pò e di Mont’Orgiali. Alla qual prosapia \napparteneva un Niccolò di Maggio di Pietro, che nel 1359 \nsottomise se ed i suoi eredi, castelli e giurisdizioni \nall’accomandigia della Repubblica di Siena. Più \nconcludente fu l’alto del 31 dicembre dell’anno 1378, con \nil quale i signori Dei e Maggio fratelli e figli di \nGucciolino del fu Maggio, tutti de’nobili del Cotone, tanto \nin nome proprio, come dei loro nipoti Bertoldo, Fortunato, \ne Gasparre figli del fu Francesco altro loro fratello, \nalienarono alla Repubblica di Siena per 4000 fiorini d’oro \nla metà del castello, distretto e giurisdizione del Cotone \ncon tutti i terreni, vigne, boschi, prati, case, affitti, usi \necc., mentre dall’altra parte Lodovico del fu Giovanni di \nTaddeo di Bertoldo conte di Monte Orgiali col consenso \ndi donna Nese figlia di Domenico di Guiduccio sua \nmoglie, rinunziava ai Riformatori di Siena la metà per \nindiviso del castello, corte e giurisdizione di Monte \nOrgiali ricevendone il prezzo di 6300 fiorini d’oro. – \n(ARCH. DIPL. SAN. Kaleffo nero Num. 226 227 e 228.). \nPoco tempo dopo, per rogito fatto in Pitigliano nel 24 \nmarzo 1379, donna Tommasa del nobil uomo Taddeo del \nfu Bertoldo da Monte Orgiali, moglie di messer Giovanni \nBambo insieme a Niccolò e Ranuccio figli di Magino, nel \ntempo che ratificavano la vendita della metà del Castello e \ndistretto di Mont’Orgiali di sopra rammentata, \nrinunziarono per 1500 fiorini d’oro a favore del Comune \ndi Siena ad ogni loro diritto e giurisdizione sopra il \nCastello medesimo. – (RIFORMAG. DI SIENA Balzana \nn.° 78). \nNel cassero di Monte Orgiali la Repubblica di Siena al \nprincipio del secolo XV teneva un sergente con tre fanti di \nguarnigione; e nel 1488 fra i Sanesi e il conte Guido \nSforza di S. Fiora furono appianate le vertenze ch’erano \ninsorte a causa di confini fra Monte Orgiali e la contea di \nScansano. \nIl distretto di Monte Orgiali, i di cui abitanti per atto del 2 \nsettembre 1559, si sottomessero alla corona toscana, fu \nriunito alla comunità e giurisdizione di Scansano dopo che \nquesta contea dei dinasti di S. Fiora nel 1616 fu acquistata \ndal Granduca Cosimo II per la vistosa somma di 5000 \nfrancesconi. – Vedere SCANSANO. \nLa pieve di S. Biagio a Mont’Orgiali nel 1595 aveva 696 \nabitanti; nel 1640 era declinata a 443; nel 1745 ne \nannoverava 386; nel 1833 era ridotta a 273 abitanti mentre \nnel 1839 essa trovavasi avere 496 abitanti.",
    "original_title": "MONTE ORGIALI, o MONTORGIALI",
    "page": 318,
    "slug": "monte-orgiali-o-montorgiali",
    "byte_offset": 1993494
  },
  {
    "context": "nel Val d’Arno fiorentino.",
    "title": "MONTE ORLANDI, o MONT’ORLANDO",
    "body": "– Fortilizio distrutto che diede il titolo a una \nchiesa parrocchiale (S. Michele) nel luogo dove \nattualmente è fabbricato il convento e chiesa di S. Lucia \nde’Frati Riformati di S. Francesco nel popolo di S. \nMartino a Gangalandi, Comunità e mezzo miglio a ostro \ndella Lastra a Signa, Giurisdizione di Empoli, Diocesi e \nCompartimento di Firenze. \nIl Castello di Monte Orlando al pari di quello vicino di \nMonte Cascioli fu antico resedio dei conti Cadolingi di \nFucecchio e di Settimo. Ma qualora uno si figura ciò che \npotevano essere cotesti due fortilizi che mossero i primi \nsdegni del popolo fiorentino contro la prepotenza dei \n\n\n\nnobili di contado, non si può fare a meno di concludere, o \nche le forze di quei magnati erano straordinarie, o che i \nmezzi di chi voleva abbatterle fossero assai piccoli, o che \ni primi storici della capitale della Toscana per pompa \nmunicipale ingigantissero di troppo le prime scaramuccie \nbattagliate dai loro avversari. \nAvvegnachè il Castello di Mont’Orlando è il primo a \ncomparire nella storia fiorentina di Ricordano Malespini, \nricopiata dal Villani, e tenuta per vera da tutti gli scrittori \nmeno antichi. Il qual Malespini ne avvisa, qualmente nel \n1107 il Castello di Mont’Orlando fu preso di mira e \ncombattuto dai Fiorentini, allorchè vennero costà, sette \nmiglia distanti, a combattere il conte Ugo del fu \nUguccione della stirpe de’Cadolingi, il quale con i suoi \nfedeli nel resedio di Mont’Orlando si difendeva, sicchè \ndopo non piccoli sforzi de’Fio rentini cotesto castello fu \npreso e disfatto. – (R. MALESPINI, Istor. Fior. Cap. 70). \nAll’articolo GANGALANDI, richiamando alla memoria \nil suddetto fatto, dissi che la chiesa di S. Michele a Monte \nOrlando, chiamata anche a Gangalandi, si mantenne \nparrocchiale fino all’anno 1648, epoca dell’ingresso dei \nFrati dell’Osservanza nel nuovo convento eretto sul \npoggetto di Monte Orlando, ed il cui nuovo tempio è stato \ndedicato a S. Lucia e a S. Michele, dopochè il popolo di \nMont’Orlando con decreto arcivescovile era stato unito a \nquello della propositura di S. Martino a Gangalandi con \ngli oneri e i beni di sua pertinenza. – Vedere \nFUCECCHIO.",
    "original_title": "MONTE ORLANDI, o MONT’ORLANDO",
    "page": 318,
    "slug": "monte-orlandi-o-mont-orlando",
    "byte_offset": 1999204
  },
  {
    "context": "",
    "title": "MONT’ORSAJO nel Val d’Arno casentinese",
    "body": "– Vedere ORMINA e POGGIORSONA.",
    "original_title": "MONT’ORSAJO nel Val d’Arno casentinese",
    "page": 319,
    "slug": "mont-orsajo-nel-val-d-arno-casentinese",
    "byte_offset": 2001475
  },
  {
    "context": "(Mons Ursarius)",
    "title": "MONTE ORSAJO, o MONT’ORSAJO nella Val di Magra",
    "body": "È una delle principali montuosità  dell’Appennino toscano, la di cui giogana corre da  maestro a scirocco fra il monte della Cisa e l’Alpe di  Camporaghena,\nnelle cui pendici occidentali nasce il fiume Magra.\nLa parte orientale del territorio \ncomunitativo di Pontremoli, quella più elevata della \ncomunità di Filattiera, i territori comunitativi di Caprio, di \nBagnone e dell’ex-feudo del Treschietto, sono tutti \nappoggiati al Monte Orsajo. La sua giogana costituisce il \nconfine naturale del Ducato di Parma, mentre dalle sue \nspalle scendono in Lombardia le prime sorgenti del fiume \nche attraversa e che diede il nome alla capitale di quel \nducato. \nUna delle più elevate prominenze del Monte Orsajo fu \nsegnalata dall’astronomo Padre Inghirami a braccia \n3166,2 pari a 948,1 tese francesi, superiore al livello del \nmare Mediteranneo. \nLa sua criniera, a partire dalle sorgenti della Magra fino a \nquelle del torrente Bagnone, correndo da settentrione a \nostro e quindi da maestro a scirocco è circoscritta fra il \ngrado 28° 39’ e 28° 44’ di longitudine e il grado 44° 22’ e \n44° 26’ 4” di latiudine. \nÈ voce comune che Mont’Orsajo fosse un tempo \nsoggiorno di orsi, e che da cotesti animali selvaggi traesse \nil nome che porta; ed è ben credibile che un monte \nselvoso e inaccessibile come questo fosse abituro di \nquelle belve non infrequenti anche nel medio evo \n\nnell’Appennino della Garfagnana e del Casentino. \nFra i quadrupedi selvaggi attualmente rimasti nel Monte \nOrsajo s’incontrano i Lupi, le Volpi, le Lontre, i Tassi, le \nMartore, le Donnole, i Ghiri, le Lepri. \nFaticosa, ma fruttifera per i botanici, è la gita al Monte \nOrsajo, s’incontrano essi costà molte piante officinali \nalpine, fra le quali abbonda l’uva orsina, l’aconito ec. Il \nMont’Orsajo nell’estate del 1839 fu percorso dal celebre \nbotanico professor Linck di Berlino.",
    "original_title": "MONTE ORSAJO, o MONT’ORSAJO (Mons Ursarius) ",
    "page": 319,
    "slug": "monte-orsajo-o-mont-orsajo-nella-val-di-magra",
    "byte_offset": 2001558
  },
  {
    "context": "",
    "title": "MONTE ORSAJO, o MONT’ORSAJO nella Valle inferiore dell’Ombrone sanese",
    "body": "Castello con chiesa \nplebana (S. Cerbone) nella Comunità Giurisdizione e circa \n3 miglia a ponente di Campagnatico, Diocesi e \nCompartimento di Grosseto. \nRisiede sulla sommità di un alto poggio di aria salubre, fra \nCampagnatico, Batignano, Monte Pescali, e Paganico, a \n670 braccia sopra il livello del mare Mediterraneo. Resta a \nponente della strada Regia grossetana, alla quale si \nuniscono due vie comunitative che scendono da Monte \nOrsajo, una delle quali rotabile introduce nella Regia \ngrossetana presso Batignano. \nAgli articoli ARGENTIERA e BATIGNANO citai un \nistrumento dell’anno 1147, col quale Ugolino di Scolaro \nVisconte rinunziava a favore della Repubblica di Siena la \nterza parte a lui spettante delle lumiere di argento, di \npiombo e di qualunque altra specie di metallo, esistenti nel \ncastello e forte di Batignano, nel castello e corte di Monte \nOrsajo, ed in altri luoghi di sua pertinenza nella \nMare mma. \nChe cotesta prosapia di Visconti fosse feudataria dei conti \nAldobrandeschi, allora signori di Grosseto e di una gran \nparte della Maremma sanese, si può dedurre da un \ndiploma dell’Imperatore Federigo II spedito da Messina \nnel maggio del 1221, a favore del conte Ildebrando \npalatino di Toscana, a cui non solo confermò la città di \nGrosseto, ma ancora riconobbe suoi subfeudatari molti \nsignori, fra i quali i Manto de’Scolari con i di lui fratelli. \nAl che presta appoggio altro documento del 19 settembre \n1213 scritto in Grosseto nel palazzo del predetto Conte \nIldebrando, quando con titolo di Viscontado egli \nsubinfeudò a Manto di Guglielino da Grosseto il Castello \ndi Batignano con il distretto, e con tutte le sue pertinenze, \neccettuata l’Argenteria, o miniera di argento, la quale \nriserbava al suo demanio , rilasciandone al suddetto Manto \ne ai suoi eredi tanto quanto potesse appartenere al \nviscontado. – (MURAT. Ant. M. Aevi. T. I.). \nMa intorno alla suddetta epoca Mont’Orsajo dovè subire \naltre vicende, mentre le cronache e i documenti \ndell’Archivio Diplomatico di Siena riportano che alcuni \nsignori di questo castello, per atto pubblico del 16 aprile \n1217 stipulato nella chiesa maggiore di Siena, si \nobbligarono pagare al governo sanese ogni anno 26 denari \nd’argento per ciascuna casa masserizia, o podere. Fra i \nsignori di Montorsajo ve ne furono alcuni che nel 1249 \nprestarono giuramento di fedeltà al Comune di Siena, \nmentre altri nobili dello stesso Castello nel 1254 si \nriconobbero sudditi della Repubblica sanese, con la \npromessa di non far pagare in Mont’Orsajo e suo distretto \nalcun pedaggio o altra gravezza ai cittadini sanesi. \nFinalmente da altri consorti, per contratto del 19 maggio \n\n\n\ndel 1255, fu venduto al Comune di Siena la metà del \ncastello di Monte Orsajo e suo dis tretto con tutti i dazi, \ngiurisdizioni ed entrate per il prezzo di lire duemila; \nquindi un’altra quarta parte del Castello medesimo per lire \n800 dal Comune senese fu acquistata. Finalmente nel \n1257 per contratto del 3 luglio, rogato in Siena nella \nchiesa di S. Cristofano, altri due nobili venderono alla \nstessa Repubblica per la somma di mille lire la loro \nrespettiva ottava parte del castello, giurisdizione, \npossessioni e rendite che avevano in Mont’Orsajo – \n(ARCH. DIPL. SAN. Consigli della Campana e Kaleffo \nvecchio). \nPoco stante i Signori Nove di Siena avendo riconosciuto \ningiusta la rappresaglia fatta a Nota Salimbeni, nel 1270 \ndeliberarono che da due sindaci fosse consegnato al detto \nSalimbeni il castello di Mont’Orsajo da ritenerlo \nliberamente fino a tanto che egli non fosse stato \nrimborsato del denaro tolto. Infatti vi dominava sempre la \npotente famiglia de’Salimbeni, quando nel 1361 i Dodici \nRiformatori del Comune di Siena, con la mira forse di \nrendere più libero e sicuro il cammino per Grosseto sino a \nTalamone, a tenore delle convenzioni con la Repubblica \nFiorentina sino dal 1357 stabilite, aprirono trattative con i \nSalimbeni per riacquistare il Castello di Mont’Orsajo; e \nprima di tutto trattarono la compra con Bartolo del fu \nmesser Sozzo de’Salimbeni, quindi con Martinello, \nNiccolò e Bartolo fratelli e figli di messer Niccolò \nde’Salimbeni, premesso il consenso di Donna Albiera loro \nsorella; e finalmente con Francesco di messer Pietro di \nBrettacone de’Salimbeni, con Francesco di messer \nBranca Accarigi , e con Mino di Naddo di messer Stricca \ndi Siena consorti e consanguinei dei Salimbeni, i quali \nconvennero, ciascuno per la sua parte, di vendere al \nComune di Siena il castello e sua corte di Monte Orsajo \nper prezzo complessivamente di 6600 fiorini d’oro. – \n(ARCH. DIPL. SAN. Kaleff’o nero n.202 e 204). \nNon per questo i Salimbeni restarono molto tempo \ninoperosi, e senza riaccendere guerra contro la madre \npatria, siccome lo prova fra gli altri il fatto di Monte \nMassi di sopra ranmmentato. Nella qual circostanza \neglino simpadronirono un’altra volta del Castello di \nMonte Orsajo, siccome lo annunzia il lodo pronunziato \nnel 1374 dal senato fiorentino arbitro nella pace fra i \nRiformatori del governo di Siena ed i Salimbeni. \nLo statuto di Monte Orsajo esistente nelle Riformagioni di \nSiena è dell’anno 1432. Sono ivi prescritte le feste di S. \nMichele e di S. Cerbone, due santi protettori e titolari \ndella chiesa parrocchiale. \nIl Castello di Mont’Orsajo dall’anno 1355 in poi continuò \na ubbidire al governo sanese, finchè per atto pubblico del \ndue settembre 1559 il suo popolo si sottomesse alla \ncorona di Toscana. \nNel convento detto della Nave posto un miglio a ponente \ndi Mont’Orsajo erano entrati nel 1428 i frati Osservanti di \nS. Francesco, quando fu visitato da S. Bernardino \nriformatore di quell’ordine. Cotesto convento, stato \nsoppresso nel 1751, riposa sulle pendici meridionali del \ncosidetto Monte Leone, che è una delle prominenze più \nelevate della catena secondaria che da Montieri per Rocca \nTederighi, Sasso Fortino e Rocca Strada, piegando da \nlevante a scirocco s’inoltra per Monte Leone, \nMont’Orsajo e Batignano sino al poggio di Roselle, \n\nfacendo spalliera dal lato di maestro alla pianura di \nGrosseto. \nSulla cima pianeggiante del Monte Leone esistono gli \navanzi di un recinto conosciuto nel paese col nome di \nCastello di Monte Leone. Quantunque manchino memorie \nad esso Castello relative, non è improbabile che siano \nquelli i resti di un qualche fortilizio, eretto per difesa dei \nbaroni che vi dominarono, o per refugio de’molti sgherri \ned assassini che nel medioevo cotesta infelice contrada \ndevastando disertavano. \nMa non è per questa parte nè per la sua prospettiva che il \nMonte Leone richiami la curiosità e le ricerche di coloro \nche bramassero esaminare l’apparente fisica struttura delle \nsue balze. Avvegnachè i fianchi del poggio di Monte \nLeone e quelli del Monte Orsajo mostransi in ogni parte di \ncalcare cavernoso coperti; la qual roccia nelle sue larghe \nfenditure trovasi ripiena di una breccia calcare -silicea \nimpastata da un cemento siliceo, e talvolta appoggiata a \ndelle rocce steaschistose. Coteste brecce presentansi a \nluoghi sotto un color persichino, ora tinte di rosso, e talora \ndi verdognolo, mentre verso la cima e tutta la spianata del \nMonte Leone vedesi coperta da estesi e profondi banchi di \ntravertino intersecato in varii sensi da filoni di spato \ncalcare candido. Ma ciò che sorprenderà maggiormente il \ngeologo fia il fenomeno che costà si presenta in molti \nspacchi e filoni di cotal travertino, i quali sono ripieni di \nquarzo grasso e latteo. Il qual fenomeno starebbe a parer \nmio sempre più a dimostrare la soluzione naturale della \nsilice in mezzo ai terreni calcarei; fenomeno altrove in \nstato gelatinoso da me riscontrato nel dì 1 novembre del \n1824 lungo la via postale fra Massa e Carrara e quindi \nannunziatto in breve memoria all’Accademia dei \nGeorgofili di Firenze che la pubblicò ne’suoi Atti. – \nVedere CAMPAGNATICO e CARRARA Comunità. \nLa popolazione di Monte Orsajo nel 1595 ascendeva a \n287 abitanti, nel 1640 ne aveva 281; nel 1745 era discesa \na 114 abitanti, nel 1833 a 265,e nel 1839 contava 301 \nabitanti.",
    "original_title": "MONTE ORSAJO, o MONT’ORSAJO nella Valle ",
    "page": 319,
    "slug": "monte-orsajo-o-mont-orsajo-nella-valle-inferiore-dell-ombrone-sanese",
    "byte_offset": 2003537
  },
  {
    "context": "già MONT’ARSO a Sanminiato.",
    "title": "MONT’ORSO, MONTORZO",
    "body": "– Vedere MONTORZO.",
    "original_title": "MONT’ORSO, MONTORZO",
    "page": 320,
    "slug": "mont-orso-montorzo",
    "byte_offset": 2011769
  },
  {
    "context": "nel Val d’Arno fiorentino.",
    "title": "MONTE ORSOLI, o MONTORSOLI",
    "body": "– Chiamasi con questo nome una porzione del \nMonte dell’Uccellatojo sotto Pratolino, con borghetto e \nvilla sulla strada Regia bolognese fra il torrente Mugnone \nche scorre al suo levante ed il torrente Terzolle che passa a \nponente nella parrocchia di S. Lorenzo a Basciano, \nComunità del Pellegrino, Giurisdizione Diocesi e a 2 \nmiglia a settentrione di Fiesole, Compartimento di \nFirenze, che è da Montorsoli 5 miglia a ostro. \nNel modo che Monte Lupo diede il casato allo scultore \nBuccio e al di lui figlio Raffaello, così da Mont’Orsoli lo \nprese un altro distinto artista suo contemporaneo, \nGiovanni Agnolo Montorsoli, il quale nacque nel 1507 in \nquesto luogo da un Michele d’Agnolo da Poggibonsi, \nquando i suoi genitori in un loro podere assai grande e \nbuono abitavano. – (VASARI, Vita di detto Scultorea) – \nVedere BASCIANO di Fiesole. \n \n\n\n\n ",
    "original_title": "MONTE ORSOLI, o MONTORSOLI",
    "page": 320,
    "slug": "monte-orsoli-o-montorsoli",
    "byte_offset": 2011851
  },
  {
    "context": "in Val di Pesa.",
    "title": "MONTE PALDI",
    "body": "Casale con chiesa \nparrocchiale (S. Pietro) nel piviere di S. Giovanni in \nSugana, Comunità Giurisdizione e quasi 3 miglia a \nponente-maestro di Sancasciano, Diocesi e \nCompartimento di Firenze. \nSiede in piaggia sulle spalle dei poggi della Romola fra la \nripa sinistra della Pesa e la strada maestra che da \nSancasciano sbocca al ponte della Cerbaja nella via \nprovinciale volterrana. \nSe questo nome di Monte Paldi fosse una corruzione del \nMonte Tedaldi, detto poi Monte Daldi , luogo situato pur \nesso presso la Pesa, si troverebbero di esso memorie fra le \ncarte della badia di Passignano fino del settembre e \nottobre dell’anno 1097. Io piuttosto mi limiterò a dire che \na Monte Daldi esisteva una chiesa sotto il titolo di S. \nMaria, la quale fu prepositura di padronato della testè \nnominata badia, il cui abate Ambrogio, per atto pubblico \ndel giugno 1120, la rinunziò al pievano di S. Pietro in \nBossolo insieme con la terza parte delle case e terre che \naveva date al Monastero di Passignano un tale Ghisolfetto \ndi Pagano nella corte di Monte Daldi. Ma entrambi i \ndocumenti qui sopra citati indicherebbono Monte Daldi , o \nMonte Tedaldi situato nel piviere di S. Pietro in Bossolo \npiuttosto che in quello di S. Giovanni in Sugana, dove \neffettivamente Monte Paldi risiede. \nDa Monte Paldi prende il nome non solo una parrocchia, \nma una fattoria dei principi Corsini. La sua chiesa fu \nanticamente di padronato dei duchi Salviati, ed ora del \nsuo erede il principe Borghesi-Salviati. \nLa parrocchia di S. Pietro a Monte Paldi nel 1833 contava \n109 abitanti.",
    "original_title": "MONTE PALDI",
    "page": 321,
    "slug": "monte-paldi",
    "byte_offset": 2012781
  },
  {
    "context": "sulla Samoggia in Romagna.",
    "title": "MONTE PAOLO",
    "body": "– Vedere \nEREMO DI S. ANTONIO A MONTE PAOLO.",
    "original_title": "MONTE PAOLO",
    "page": 321,
    "slug": "monte-paolo",
    "byte_offset": 2014394
  },
  {
    "context": "nella Valle dell’Ombrone sanese.",
    "title": "MONTE PERTUSO",
    "body": "– \nCasale già Castello con pieve (S. Michele) cui fu annesso \nfino dal secolo XVI il popolo di S. Lucia della Villa , nella \nvicarìa foranea, Comunità e circa 3 miglia a ostro di \nMurlo, Giurisdizione di Montalcino, Diocesi e \nCompartimento di Siena. \nSiede sopra una piaggia bagnata a ponente dal torrente \nCrevole, e a ostro dal fiume Ombrone, fra le ville della \nBefa e di Pompana. \nSembra che una volta in Monte Pertuso avessero dominio \ni conti Ardengheschi innanzi che uno di essi, il conte \nUgolino del conte Ranieri, volendo sottomettersi alla \nRepubblica di Siena, per atto rogato in detta città nel \nmaggio del 1151, consegnasse in pegno a Ranieri \nVescovo e capo del Comune di Siena tutte le ville, \ncastella, giurisdizioni, terre, case, selve, vigne, pasture \nche gli appartenevano dentro i seguenti confini; dal fiume \nOmbrone fino a Monte Grossoli nel Chianti, e dal fiume \nMerse fino all’Elsa, meno però il castello e corte di \nCampriano (di Murlo). Col quale atto però egli si \nriserbava l’usufrutto di tutto ciò che donava per se e per i \nsuoi eredi, obbligando questi di giurare la stessa \npromessa, a patto mancando di perdere ogni loro diritto. – \n(ARCH. DIPL. SAN. Kaleffo dell’Assunta, N.° 676) – \n\nMALAVOLTI, e TOMMASI Istor. Sanesi. \nNel 1274 essendo stati dalle guerre già distrutti i castelli di \nMonte Pertuso , e di Resi entrambi nella giurisdizione del \nVescovado di Murlo, ed i popoli dei luoghi stessi, o \nestinti, o fatti prigioni, o dispersi, fu chiesto dal vescovo al \ngoverno di Siena in favore degli uomini di Monte Pertuso \ne di Murlo lo sgravio dalle pubbliche gravezze. La qual \ncosa venne accordata dalla Signoria per provvisione del 5 \nagosto 1174 con obbligo alle persone di quel distretto di \narmarsi a difesa della repubblica nei casi di guerra. – \n(ARCH. DIPL. SAN. Kaleffo dell’Assunta, N.° 783). \nPerò sino dal 1371 per consiglio del popolo sanese Monte \nPertuso era stato dichiarato residenza di un giusdicente \nminore sotto gli ordini del potestà di Siena. \nMi è ignoto in qual modo e quando questa ed altre villate \ne castelletti, costituenti attualmente il territorio \ncomunitativo di Murlo, divenissero feudo e signoria dei \nvescovi di Siena, per cui la contrada conserva tuttora il \nvocabolo di Murlo del Vescovado; al che aumenta \nl’incertezza una deliberazione del 1387 approvata nel \nconcistoro del Comune di Siena, quando era podestà \nFilippo Sciarra de’Gaetani di Pisa. Nella quale \ndeliberazione dichiara, che dopo essere state esaminate le \nragioni sopra la giurisdizione del Vescovado di Murlo, da \nesse appariva, che le terre e castelli del Vescovado erano \ndi diritto del Comune di Siena, e che però al medesimo \nComune quei paesi dovevano appartenere, specialmente \nperchè non erano stati presentati per parte del vescovo \ndocumenti atti a dimostrare per qual titolo li ritenesse. \nDondechè il concistoro deliberò, che gli uomini delle terre \ncomponenti il così detto Vescovado dovessero a \npiacimento del Comune di Siena far esercito o cavalcata, e \npagare le spese dei ponti, fonti e strade; e se alcun reclamo \nd’ingiustizia venisse fatto dagli abitanti di dette terre, \neglino dovessero ricorrere ai giudici del Comune di Siena; \nfinalmente rispetto ai dazii fu deciso, che il Comune di \nSiena non avrebbe gravati gli abitanti di Murlo più di \nquello che lo fossero i sudditi del contado sanese, e che \nintanto il distretto di Murlo fosse rilasciato in signoria ai \nvescovi di Siena – (loc. cit. Kaleffo nero N.°263). \nFinalmente nel dì 34 marzo del 1400 fu conclusa una \nconvenzione fra i reggitori di quel Comune e Francesco \nvescovo di Siena relativamente alle terre, ville e uomini \ndel Vescovado di Murlo; fra i capitoli della quale, oltre \nquanto era stato stabilito col trattato del 5 agosto 1274, vi \nera quello che imponeva agli uomini di Monte Pertuso di \nrecare a Siena per S. Maria d’agosto il tributo annuale di \nun cero fiorito del peso di libbre 7 e 1/2. \nInfatti i registri dell’Archivio Diplomatico sanese sotto \nl’anno 1446 assegnano a carico del vescovo sanese la paga \ndei soldati che teneva la Repubblica per guardia della \nrocca di Crevole nel Vescovado. – Vedere MURLO. \nLa parrocchia di S. Michele a Monte Pertuso nel 1833 \nnoverava 240 abitanti.",
    "original_title": "MONTE PERTUSO",
    "page": 321,
    "slug": "monte-pertuso",
    "byte_offset": 2014485
  },
  {
    "context": "nella Valle della Bruna.",
    "title": "MONTE PESCALI",
    "body": "– Castello \ncon chiesa plebana (S. Niccolò) nella Comunità \nGiurisdizione e circa 12 miglia a ostro-libeccio di \nRoccastrada, Diocesi e Compartimento di Grosseto. \nRisiede sopra uno de’poggi che circondano dal lato di \nmaestro la vasta pianura grossetana, ad un’elevatezza di \n\n\n\ncirca 380 braccia sopra il livello del mare Mediterraneo \nsulla strada che da Grosseto guida a Roccastrada, dalla \nquale si stacca a Monte Pescali la via che mena a Massa. \nAlle falde occidentali di questo monte scorre da maestro a \nlibeccio il torrente Fossa poco innanzi di confluire nella \nBruna, mentre l’estrema base meridionale confina con la \npianura, chiamata degli Acquisti, per essere questa la \nprima conquista fatta sopra il padule di Castiglione della \nPescaja che va progressivamente bonificandosi. \nAnche Monte Pescali fu tra i castelli feudali dei conti \nAldobrandeschi, toccati in sorte al ramo di S. Fiora in \nvigore della divisione fatta fra le due branche di S Fiora e \nSovana mediante istrumento degli 11 dicembre 1272. Ma \nnon corsero molti anni dacchè il Comune di Siena, \nessendo tornato in guerra con gli Aldobrandeschi di S. \nFiora, inviò nel 1300 l’oste a Monte Pescali, che dovè \nrendersi con altri luoghi della contea Aldobrandesca, e \nche poi la Repubblica sanese ritenne legalmente per \ngiudizio emesso dal pontefice Bonifazio VIII. In vigore di \nciò gli uomini di Monte Pescali prestarono giuramento di \nfedeltà a Siena, siccome consta da una deliberazione del \n20 maggio 1300, e dall’istrumento di sottomissione a quel \ncomune sotto di 6 agosto 1301. Quindi nel 1304 il sindaco \ndi Monte Pescali in nome dei suoi commissionati tornò a \ngiurare ubbidienza ai Signori Nove di Siena, quando già \nrisedeva in Monte Pescali un giusdiciente sanese. – \n(ARCH. DIPL. SAN. Kaleffo dell’Assunta e Kaleffo \nvecchio). \nLi 25 febbrajo dell’anno 1360 nel castello di Monte \nPescali fu stipulato un compromesso fra Paolo di \nFrancesco di Teghiaccio da Siena e Giovanni di Ghino \nabitante in Monte Pescali, rimettendo l’arbitrio al prete \nRaimondo del fu ser Meo di Manetto da Siena pievano \ndella pieve di Monte Pescali per finire una lite vertente fra \ndette parti in conto di moggia 7 e 1/2 di grano. – (ARCH. \nDIPL. FIOR. Carte del Monastero di S. Eugenio presso \nSiena). \nIn seguito dell’acquisto di Siena Monte Pescali si \nsottopose alla corona di Toscana. Di poi lo stesso castello \nunitamente a quello di Monticiano fu eretto in feudo con \ndiploma dei 25 luglio 1629 dal Granduca Ferdinando II \ncon tiolo di marchesato a favore del suo maestro di \ncamera il conte Orso di Ranieri de’conti d’Elci patrizio \nsanese, e dei suoi figli e discendenti maschi per ordine di \nprimogenitura. Sennonchè due anni dopo l’istesso \nGranduca per rescritto del 13 ottobre 1631 diede facoltà al \nprenominato conte Orso d’Elci di poter vendere Monte \nPescali a Girolamo Tolomei pur esso patrizio di Siena con \ntraslazione di dominio a favore dei figli e discendenti \nmaschi, e con ordine di primogenitura. \nDopo non pochi passaggi irregolari di questo feudo \nnell’agnazione della stessa famiglia, il marchesato di \nMonte Pescali per istrumento del 31 marzo 1696 dal \nMarchese Lelio Tolomei fu venduto al marchese Pier \nAntonio Guadagni di Firenze, riservato il titolo \nmarchionale alla discendenza Tolomei. La stessa \nconcessione feudale di Monte Pescali fu rinnovata nel \n1710 a favore del marchese Enea Silvio Guadagni fino a \nche per rescritto concesso nel 1722 dal Granduca Cosimo \nIII dello stesso feudo fu investito il Conte Tommaso \nFederighi di Firenze che poi lo rinunziò alla corona \ngranducale. \n\nIn ultimo il titolo del marchesato di Monte Pescali fu \naccordato con diploma del 26 febbrajo 1819 dalla gloriosa \nmemoria del Granduca Ferdinando III al Marchese \nTommaso Corsi, che fu gran ciambellano della corte \ngranducale dopo il ritorno di quel desiderato sovrano fra i \nsuoi amati e naturali sudditi. \nLa parrocchia di S. Niccolò a Monte Pascali nel 1595 \ncontava 559 abitanti, nel 1640 ne aveva 397; nel 1745 era \nridotta a 112, nel 1833 noverava 367 abitanti e nel 1839 \nconteneva 394 abitanti.",
    "original_title": "MONTE PESCALI",
    "page": 321,
    "slug": "monte-pescali",
    "byte_offset": 2018835
  },
  {
    "context": "nella Valle della Merse.",
    "title": "MONTE PESCINI o PESCINO",
    "body": "Casale che ebbe due torri a uso Castello, una appellata il \nCastel vecchio, l’altra il Castel nuovo , con chiesa plebana \n(SS. Pietro e Paolo) già detta a Coppiano , nella Cormunità \ne circa 6 miglia a libeccio di Murlo già di Sovicille, \nGiurisdizione di Montalcino, Diocesi e Compartimento di \nSiena. \nSiede sopra un colle che fa parte del poggio di Follonica , \ne la di cui base meridionale si estende fra la confluenza \ndel torrente Farma in Merse e lo sbocco di quest’ultima \nfiumana nell’Ombrone, mentre a piè del suo fianco volto a \nmaestra scende il fosso Ornate, e al suo levante scorre il \nfosso Sata. \nComecchè avessero dominio in Monte Pescini i conti \ndell’Ardenghesca, trovo innanzitutto che costà \nacquistarono giurisdizione i vescovi e capitolo di Siena, ai \nquali con diploma del 1053 Imperatore Arrigo III \nconcedeva fra le altre possessioni i castelli di Vallerano e \nMonte Pescini di Murlo. Anche il Pontefice Clemente III \nnella bolla del 1189 diretta a Bono vescovo di Siena \nconfermò alla sua mensa, oltre la pieve di Coppiano, i \nbeni che la chiesa sanese possedeva in Monte Pescini. \nLe carte dell’Eremo di Lecceto presso Siena conservano la \nmemoria delle prime donazioni fatte dai conti \ndell’Ardenghesca all’eremo di S. Maria a Montespecchio, \nla qual chiesa fino dall’esordio del secolo XIII era ufiziata \ndai frati romitani di S. Agostino. Lo fa conoscere fra i \nmolti un istrumento del 24 aprile rogato nel foro \ndell’Ardenghesca, per mezzo del quale Scolario del fu \nBernardo, Ardingo del fu Tancredi e Ranieri del fu \nlldebrandino di Malpolione, tutti de’conti Aldobrandeschi \nsignori di Fornoli, e Napoleone del fu Guido d’Orgese \nconte di Pari della consorteria medesima, donarono, nelle \nmani di don Ildebrando frate eremita, a favore dell’eremo \ndi S. Maria di Monte Specchio, una loro tenuta situata nel \ndistretto di Monte Pescini . – (ARCH. DIPL. FIOR. loc. \ncit.). \nUn altro consimile istrumento fu stipulato li 15 agosto del \n1230 nella pieve di Coppiano, (Monte Pescini) col quale \ndonna Orrabile figlia del fu Orlandino offrì all’eremo \npredetto nelle mani di Andrea suo priore un orto posto \nnelle pertinenze di Monte Pescini presso il fonte della \nFratta. La stessa donna Orrabile ed altri con lei, nel 7 \naprile 1234, stando avanti la chiesa di S. Pietro a Monte \nPescini donano al suddetto priore di Montes pecchio \ntuttociò che possedevano tra il Sasso di Pelago \nCanapiano, Crevole e altrove. \nNel 1250, ai 15 luglio, Paganello del fu Guido con \ntestamento fatto in Monte Pescini lasciò un legato di lire \n3. 10 alla chiesa di Monte Pescini, a condizione che si \n\n\n\nassegnassero soldi 50 di detta somma per far dipingere \nuna tavola da dover rappresentare la Beata Vergine Maria \nonde poi collocarla in quella chiesa plebana. \nNel 1266, 19 ottobre, il priore dell’eremo di Monte \nSpecchio compra una vigna con casa e terre, il tutto \nsituato a Castel nuovo di Monte Pescini nel poggio della \nCarbonaja. \nSe nella carta testè accennata è rammentato il Castel \nnuovo di Monte Pescini, quella che segue ricorda il Castel \nvecchio. È una donazione fatta all’eremo più volte \nnominato, con atto del 15 aprile 1298, da Ranieri del fu \nRanuccio Lambardi nelle mani del priore di quell’eremo, \nla quale consisteva in una vigna con terreni annessi posta \nnel distretto del castello di Monte Pescini presso il Castel \nVecchio, in luogo appellato le Chiuse. \nL’ere mo però di S. Maria a Monte Specchio era cadente e \nquasi distrutto, quando venne soppresso nel 1433 per \ndecreto di Frate Francesco priore generale degli Eremiti \nAgostiniani spedito da Roma li 23 giugno al priore e frati \ndel convento di S. Agostino di Lecceto, cui furono \nincorporati i suoi beni. – (ARCH. DIPL. FIOR. Carte \ndell’Eremo di Lecceto.) \nNel distretto parrocchiale di Monte Pescini è compreso il \npoggio di Follonica. – Vedere FOLLONICA (POGGIO \nDI). \nLa parrocchia di S. Pietro a Monte Pescini già a \nCoppiano, nel 1833 aveva 108 abitanti.",
    "original_title": "MONTE PESCINI o PESCINO",
    "page": 322,
    "slug": "monte-pescini-o-pescino",
    "byte_offset": 2023025
  },
  {
    "context": "nella Valle del Sevio in Romagna.",
    "title": "MONTE PETROSO",
    "body": "Castello distrutto stato capoluogo di una comunità, cui \nappartenevano i popoli di Alfaro, Mazzi Rifredo e \nNasseto, riuniti in gran parte alla Comunità di Verghereto, \nGiuris dizione di Bagno, Diocesi parte di Sarsina, e parte \ndi Sansepolcro, già Nullius della badia di Bagno, \nCompartimento di Arezzo. È una montuosa ed aspra \ncontrada selvosa ed impervia situata sulle spalle \nsettentrionali del monte Comero fra le sorgenti del \ntorrente Alfarello e quelle della Para . Nei primi secoli \ndopo il mille nella contrada di Monte Petroso ebbero \nsignoria i monaci del Trivio contemporaneamente ai conti \nravennati da Fagnano, feudatari del vescovo di Sarsina, ai \nquali signori verso il 1300 sottentrò quel Ranier da \nCorneto che, al dire dell’Alighieri, fece alle strade orribil \nguerra . Com’egli ed il figlio Uguccione della Faggiuola \nse ne impadronissero fu accennato agli articoli ABAZIA \nDEL TRIVIO, CORNETO DELLA FAGGIUOLA, \nMONTE CORONARO ecc. Un secolo dopo nelle Alpi di \nMonte Petroso erano sottentrati ai Faggiuolani gli \nUbaldini di Appeggio e i conti Guidi di Bagno, contro i \nquali, per essersi alleati al duca di Milano a danno del \nComune di Firenze, nel 1404 fu mandato con poderosa \noste Jacopo di Alamanno Salviati uno dei Dieci di balia di \nguerra, e ben presto i castelli e luoghi che il Conte Guido, \nil Conte Riccardo da Bagno e Andreino degli Ubertini \npossedevano in Romagna, tutti pervennero in potere della \nRepubblica fiorentina. Ma due anni dopo col trattato della \nresa di Pisa fu ceduto a Giovanni Gambacorti la Val di \nBagno, compresa la contrada di Monte Petroso, meno \nperò il castello di questo nome. Dominava sempre costà \ned in tutta la Val di Bagno il figlio di Giovanni \nGambacorti, quando nel 1424 l’oste del duca di Milano, \n\nrotto l’esercito fiorentino di Romagna, corse a investire i \ncastelli di detta valle presidiati dalle genti della \nRepubblica, e che molti castellani per spavento o per \ninfedeltà cederono senza opporsi al nemico. Ben più \nonoratamente in tali frangenti operò il castellano della \nrocca di Monte Petroso; il quale fra tante azioni di viltà \nmostrò tale fermezza da poter servire di esempio degno \ndelle antiche virtù, e tanto più ammirabile quanto simili \nesempi erano allora più rari. Non potrei meglio esprimere \nil fatto che ripetendo con l’Ammirato le parole del \nMachiavelli “Era, dice egli, castellano nella rocca di \nMonte Petroso Biagio del Melano; il quale, essendo \naffogato intorno dai nemici, e non vedendo per la salute \ndella rocca alcuno scampo, gittò panni e paglia da quella \nparte che ancora non ardeva, e di sopra vi gittò due suoi \npiccioli figliuoli, dicendo ai nemici: togliete per voi quelli \nbeni che mi ha dati la fortuna, e che voi mi potete torre; \nquelli che io ho dall’animo, dove la gloria e l’onor mio \nconsiste, nè io vi darrò, nè voi mi torrete. Corsero i nemici \na salvare i fanciulli, ed a lui porgevano funi e scale perchè \nsi salvasse. Ma quegli non l’accettò, anzi volle piuttosto \nmorire nelle fiamme, che vivere salvo per le mani degli \navversari della patria sua. – (MACHIAVELLI Istor. fior. \nLib. IV. AMMIR. Lib. XIX). Con due deliberazioni della \nSignoria di Firenze, del 20 ottobre 1522 e del 20 aprile \n1223, furono stabiliti e approvati i confini fra Monte \nPetroso e il comunello di Alfaro, per la parte spettante al \nterritorio di Urbino. – (RIFORMAGIONI DI FIR.). Sotto \nil governo Mediceo il distretto di Monte Petroso \ncomprendeva i popoli di S. Lorenzo a Nasseto, di S. \nNiccolò di Mazzi, di S. Michele a Riffredo, e di S. Andrea \nd’Alfaro per la porzione che non entrava nella provincia di \nUrbino. Si mantenne in cotesto stato fino al 1775, quando \nper motuproprio del 24 luglio il Comune di Monte Petroso \nfu unito in un sol corpo di amministrazione economica \ncon la Comunità di Verghereto. La popolazione del \nComune di Monte Petroso nel 1551 aveva 834 abitanti; \nnel 1748 ne contava 577, e nel 1833 il distretto medesimo \ncomprendeva 509 abitanti.",
    "original_title": "MONTE PETROSO",
    "page": 323,
    "slug": "monte-petroso",
    "byte_offset": 2027100
  },
  {
    "context": "sull’Appennino di  Vernio.",
    "title": "MONTE PIANO, e MONTEPIANO",
    "body": "Questo monte che ha dato il nome a una badia di  monaci Vallombrosani, ridotta a cura secolare (Vedere  BADIA DI MONTEPIANO) costituisce una delle  prominenze dell’Appennino centrale fra la montagna  pistojese della Limentra, cui si congiunge a ponente  mediante il Monte Casciaja  con Monte Piano, e  l’Appennino di Firenzuola cui si collega a levante per  mezzo del Sasso di Castro  e la Futa. Dicesi Montepiano  per essere la sua sommità che divide la Toscana dalla  Legazione bolognese dello stato pontificio pianeggiante e  ricca di pasture delicatissime. Trovasi\nnel grado 28° 49’ di longitudine e 44° 6’ di latitudine, fra le sorgenti del fiume Bisenzio, che nasce nella sua faccia meridionale, e le più alte scaturigini del torrente Biscia, che scolano dal dorso di Monte Piano, e fluiscono strada facendo nel torrente maggiore Setta, tributario egli stesso del Reno bolognese.\nDalla parte meridionale si staccano da Monte Piano due \ncontrafforti che danno origine alla Valle del Bisenzio; uno \ndei quali, dal lato di levante separa le acque del vallone \npredetto dalla Valle più occidentale della Sieve. – Vedere \nAPPENNINO TOSCANO, BARBERINO DI MUGELLO \nE VERNIO. Nel confine dei due stati sulla strada \nbolognese del giogo esiste una dogana di terza classe, che \nprende nome dalla località di Monte Piano. Essa fu \ninstituita nell’ottobre del 1814 dopo la riunione della \ncontea di Vernio alla corona Granducale. Il suo doganiere \nsopraintende anche alla dogana di Cavarsano, entrambe \nnella Comunità di Vernio.",
    "original_title": "MONTE PIANO, e MONTEPIANO",
    "page": 323,
    "slug": "monte-piano-e-montepiano",
    "byte_offset": 2031178
  },
  {
    "context": "in Romagna.",
    "title": "MONTE PIANO DI TREDOZIO",
    "body": "– Vedere \nTREDOZIO Comunità.",
    "original_title": "MONTE PIANO DI TREDOZIO",
    "page": 324,
    "slug": "monte-piano-di-tredozio",
    "byte_offset": 2032790
  },
  {
    "context": "già MONTE S.",
    "title": "MONTE PILLI",
    "body": "MARTINO, e MONTE \nPILLOLI nel Val d’Arno fiorentino. – È una delle \nmontuosità che forma cornice al Val d’Arno fiorentino \ndalla parte di levante-scirocco della capitale. Essa può \ndirsi una continuazione della branca che s’inoltra a \nsettentrione di Monte Scalari, la quale per S. Donato in \nCollina, e Monte Pilli si distende verso l’Incontro, e il \nPoggio a Luco dietro la pieve di Villamagna, fino a \nMontauto sulla ripa sinistra dell’Arno. Costà dal Monte \nPilli vedesi all’Apparita la bella prospettiva di Firenze, \nmentre sul fianco orientale dello stesso monte è sempre \naperta l’antica strada postale aretina, che dal Bagno a \nRipoli sale a S. Donato in Collina e di là per la Torre a \nConi, o a Quona scende nel Val d’Arno superiore \nall’Incisa, Figline ecc. II Monte Pilli misurato dal P. \nInghirami dalla sommità della chiesa di S. Martino a \nMonte Pilli si alza braccia 841,4 sopra il livello del mare \nMediterraneo. Non devesi però ripetere dalla famiglia \nPilli di Firenze la fondazione della soppressa chiesa \nparrocchiale di S. Martino a Monte Pilli, ora annessa alla \nprioria di S. Quirico a Ruballa; imperocchè essa esisteva \nfino dal secolo XI, allora quando questo monte portava il \ndistintivo di Monte S. Martino, o Monte Pilloli. – Chi ne \nvolesse una prova legga l’atto di fondazione del \nmonastero di S. Pier Maggiore di Firenze del 27 febbrajo \n1066, pubblicato dall’abate Camici nella Continuazione ai \nMarchesi e Duchi di Toscana del Rena; il di cui originale \nconservasi nell’Archivio Diplomatico Fiorentino fra le \ncarte di San Pier Maggiore. Dal qual documento apparisce \nche la nobile fondatrice, donna Gisla di Rodolfo vedova \ndi Azzo, donò a quel monastero fra i molti suoi beni \nsparsi nel Val d’Arno e in Val di Sieve la quarta parte \ndella corte e castello del Monte di S. Martino. Che questo \nMonte di S. Martino fosse lo stesso di quello che poi si \nappellò Monte Pilli lo chiarisce meglio un’altro \nistrumento del 5 dicembre 1085 rogato fuori dei muri di \nFirenze vicino a detta chiesa di S. Pier Maggiore. Col \nquale atto il nobile Suarizio del fu Pagano, previa una \ntransazione, promette alla badessa del Monastero di S. \nPier maggiore, donna Guazza figlia di Azzo e di Gisla \nfondatrice di detto asceterio, di non molestarla, anzi di \nproteggere il possesso delle corti e castelli di Perticaja , di \nAjantica (Antica) e di Monte Pilloli , chiamato MONTE \nDI S. MARTINO, come pure di Castellonchio ecc. – \nVedere RUBALLA e TORRE A QUONA.",
    "original_title": "MONTE PILLI",
    "page": 324,
    "slug": "monte-pilli",
    "byte_offset": 2032863
  },
  {
    "context": "nella Valle dell’Orcia.",
    "title": "MONTE PINZUTOLO",
    "body": "– Vedere \n\nMONTICCHIELLO DI CINGIANO.",
    "original_title": "MONTE PINZUTOLO",
    "page": 324,
    "slug": "monte-pinzutolo",
    "byte_offset": 2035424
  },
  {
    "context": "fra la Valle orientale del Serchio e il Val  d’Arno inferiore e pisano.",
    "title": "MONTE PISANO, MONTI PISANI, o MONTE S. GIULIANO",
    "body": "– Cotesta piccola giogana non \nsi limita soltanto al monte \n \nPer cui i Pisan veder Lacca non ponno, \n \nche propriamente Monte S. Giuliano si appella, ma \nabbraccia tutto il gruppo montuoso che a guisa di \nTrinacria mediterranea fra il Serchio, il Lago di Bientina \ne i canali della Serezza , da maestro a levante, fra l’Arno e \ni canali dell’Ozzeri e del Rogio, da ostro a ponente si \ndistende. Comecchè il Monte Pisano sia più angusto e più \ndepresso dalla parte che si accosta alle ripe del Serchio e \npiù maestoso largheggi dall’opposto lato sul Lago di \nBientina dove si specchia, contemplato però nella sua \nmaggiore lunghezza e larghezza, tutto il gruppo trovasi \ncircoscritto fra il grado 28° 4 8” e 28° 15’ 4\" di \nlongitudine, ed il grado 43\" 41’e 43’ 50’ di longitudine. \nMolti sono i dati istorici concorrenti a far credere che la \nsua tortuosa e frastagliata giogana sino da tempi vetusti \nservisse di confine naturale fra il territorio lucchese ed il \npisano, siccome sembra eziandio manifesto che ai tempi \ndella Repubblica Romana la giogana medesima costituisse \nuno dei limiti fra la Gallia Togata o Cisalpina, cui spettava \nla Liguria, e la Toscana – Vedere LUCCA. Situato nel \nmezzo a due celebri e popolose città che colle limpide e \ncopiose acque perenni del Monte Pisano si dissetano; \nfiancheggiato da due grandi fiumi, e maggior lago della \nToscana; coperto nei suoi fianchi e nell’insenatura dei \nsuoi valloncelli da alberi di alto fusto da selve di castagni, \nda vigneti e da oliveti, popolato a mezza costa e presso la \nsua base da più di 40 parrocchie, da numerosi villanie \nborgate; reso ridente da frequenti palazzi e case di piacere; \nin mezzo a due spaziose e ben coltivate pianure; in \nun’atmosfera tiepida e balsamica, può senza dubbio \ndichiararsi il Monte Pisano una delle più deliziose e delle \npiù popolate montuosità dell’Italia. Fra le prominenze del \nMonte Pisano comprese nella parte che riguarda il \nterritorio di Pisa, secondo i calcoli trigonometrici fatti \ndall’astronomo fiorentino Padre Inghirami, furono \nriscontrate superiori al livello del mare Mediterraneo le tre \nprominenze seguenti: \n \nil monte Serra nel centro, braccia fiorentine 1568,9 \nil monte della Verruca verso ostro, braccia fiorentine \n922,3 \nil monte del Castellare verso scirocco, braccia fiorentine \n266,3 \n \nLe maggiori prominenze dello stesso monte nel territorio \ndi Lucca furono calcolate dall’astronomo Padre Michele \nBertini lucchese, che segnalò superiori al livello del mare \nle indicate appresso: \n \nil monte di Penna verso maestro, braccia lucchesi 921,7 \nil monte S. Cerbone, verso settentrione, braccia lucchesi \n741,0 \nil Campanile di Vecoli, dall’istesso lato, braccia lucchesi \n\n\n\n622,9 \nil Castelluccio di Compito verso grecale, braccia lucchesi \n494,5 \n \nBrevi, ma piuttosto ricchi sono i corsi d’acqua che hanno \norigine nei fanchi del Monte Pisano. Fra questi si \ndistinguono nel territorio pisano, a maestro il rio delle \nMulina e il fosso Gatano, l’ultimo dei quali accoglie nel \nsuo alveo le acque termali de’Bagni di S. Giuliano. Dal \nlato di libeccio sopra Asciano si affacciano le doviziose \nsorgenti che portano per lunghi acquedotti arcuati l’acqua \npotabile dentro Pisa. Dal lato di ostro scendono le Zambre \ndi Calci e di Monte Magno che percorrono il valloncello \nmaggiore del Monte Pisano a occidente della Verruca; \nmentre fra Calci ed Asciano si affacciano di sotto a un \nterreno palustre varie polle di acqua acidula nella tenuta \ndi Agnano; e finalmente dalla parte di scirocco a levante \nfluiscono dal Monte Pisano nel canale della Seressa , o \ndirettamente nel Lago di Bientina il Rio Grande, e il Rio \nMagno. \nScendono dalla schiena del Monte Pisano nella parte \nlucchese, verso maestro il rio Cerasomma , influente nel \nSerchio; incontro a settentrione i rii di Guapparo e di \nVerno che entrano nel canale dell’Ozzari, mentre dal \npoggio a levante di Vorno scaturiscono le copiose polle \nd’acqua potabile condotte recentemente per magnifici \nacquedotti in Lucca. Finalmente dirimpetto a grecale si \nvuotano nel Rogio, oppure scendono direttamente nel \nLago di Bientina, i rii di Massa Macinaja , di Compito e di \nVisona. \nLa strada maestra più frequentata, più breve, e forse più \nantica, è quella che varca il giogo più depresso del Monte \nPisano fra i Bagni di S. Giuliano e S. Maria del Giudice. \nEssa, che potrebbe divenire facilmente rotabile, e che \navvicina a dieci miglia le due città di Pisa e di Lucca, \ncorrisponde alla strada medesima cui riferiscono le \nfrequenti guerre nel medioevo battagliate fra le due città \nrivali. \nSe il Monte Pisano può richiamare l’attenzione del \ngeografo, del geoponico e dello storico, esso è da dirsi \nperò assai più singolare quante volte si contempla la sua \nfisica struttura e l’indole dei terreni che lo rivestono. \nQuantunque all’occhio di chi l’osserva dall’alto in basso \nil Monte Pisano si presenti isolato fra due valli, \ncircoscritto da due fiumi, da due canali e da un lago, pure, \nesaminandolo filosoficamente, si potrà concepire non \nessere desso formato dalla natura cotanto isolato e \nstaccato dagli altri monti, e specialmente da quelli che \nprovengono per il Monte di Quiesa dall’Alpe Apuana. \nCon tale e tanta avvedutezza il fisico Giovanni Targioni \nTozzetti osservava un secolo indietro questa montuosità, \nche dalla irregolare struttura e forma dei terreni, che ne \nricuoprono i suoi fianchi, egli si accorse quanto fossero \ninsussistenti i sistemi fino allora inventati per spiegare la \nformazione dei monti. \nChe sebbene, malgrado i grandi progressi fatti da \ncent’anni a questa parte, la scienza geologica non possa \npienamente soddisfare alla spiegazione di tutti i fenomeni \noccorsi nella scorza del globo che abitiamo, onde \ncomprendere con evidenza e persuasione intima le \nanomalie che cagionarono e che cagionano tuttora \ninterminabili dispute sulla complicanza, sulla varietà, \n\nsulla giacitura, e sopra infinite modificazioni e \nmetamorfosi di terreni che quasi ad ogni passo si \npresentano all’occhio dell’osservatore, pure mercè le \nosservazioni e lo studio di un dotto geologo toscano \npossiamo dire di avere acquistato sulla formazione \ngeologica del Monte Pisano un’idea molto soddisfacente e \nchiara. \nOgnuno di per sè riconoscerà nello scienziato di cui parlo \nil Prof. pisano Paolo Savi, il quale ha arricchito le scienze \nnaturali che professa, e specialmente la geognosia toscana \ndi cognizioni importanti circa la struttura, qualità e \nalterazioni chimiche e meccaniche dei terreni che \nappariscono nel Monte Pisano. Inoltre la scienza deve al \nmedesimo la pubblicazione di una carta geologica di \nquesto gruppo montuoso, nel 1832 levata dal vero nella \nproporzione di 1 a 80,000. \nForma ad essa carta corredo un panorama del Monte \nPisano colorito a seconda delle qualità di terreni che si \npresentano dal lato dell’Arno, a partire da scirocco a \nmaestro; cioè, da S. Giovanni alla Vena fino alle Mulina \ndi Quosa . \nOnde pertanto far conoscere la formazione del Monte \nPisano il Prof. P. Savi ne fece argomento di dotte memorie \nin varii tempi pubblicate nel Nuovo Giornale de’Letterati, \ne una ne lesse nella prima adunanza alla sezione di \nGeologia, Mineralogia e Geografia al Congresso degli \nscienziati tenuto in Pisa nell’ottobre del 1839. \nDai quali studi e lavori prendendo io quel più che \nabbisogna per dare un cenno sulla struttura geognostica \ndel Monte Pisano, dirò: che esso apparentemente è \nformato da tre qualità di terreni; dal macigno, cioè, dal \ncalcare, e da una breccia da macine, che si scava \nprecipuamente sul monte della Verruca, per cui il Prof. \nSavi chiamò Verrucano cotest’impasto, o riunione di \nrocce. \nIl Macigno non si mostra che nella parte più vicina al \nSerchio, a partire dal Monte delle Mulina di Quosa , \nandando di là verso il monte Maggiore sopra Ripa fratta, \nCerasomma , Lupo Cavo, Castel Passerino, Monte Penna , \nsino a quello di S. Cerbone. \nIl Verrucano poi cuopre la maggior parte del Monte \nPisano tanto nel suo centro quanto nelle dira mazioni che \nstendonsi sino alla ripa destra dell’Arno, come anche dalla \nparte orientale verso il Lago di Bientina e nella direzione \ndi grecale verso la pianura orientale di Lucca. \nFinalmente il Calcare, più o meno visibilmente alterato e \nstratificato, si affaccia a gruppi di sterili e ripidi monticelli \nfacenti orlo ai monti del Verrucano lungo l’Arno pisano, \novvero fra il Verrucano e il Macigno. In quest’ultima \nposizione trovasi la più estesa formazione calcarea che dal \nmonte delle Fate, a scirocco dei Bagni di S. Giuliano, \nandando verso le cave di pietra da calcina presso \nCaldaccoli, a maestro dei Bagni, s’inoltra al di là del \ngiogo di S. Maria del Giudice per i poggi che \nfiancheggiano il lato sinistro del valloncello del rio \nGuapparo sino alla contrada di Escheto presso Massa \nPisana. \nIl Verrucano pertanto si riguarda dal Savi non solo come \nil terreno più antico del Monte Pisano, ma di tutti gli altri \ndell’Appennino, poichè su di esso è adagiato il Calcare e \nil Macigno. Cotesto Verrucano consiste in un insieme di \nrocce frammentarie composte di arenaria silicea e di \n\n\n\nardesia siliceo-magnesiaca, cementate da un sugo siliceo-\ntalcoso, e disposte in triti attraversati da numerosi filoni di \nquarzo, contenenti talvolta de’ventri gemmati con cristalli \ndi quarzo ialino, e qualcuno anche di clorite. Quando il \ntalco vi è più sviluppato, ed il quarzo si è radunato in \nnoccioli, allora il Verrucano passa allo steaschisto \nnoduloso, come apparisce in questo monte dalla parte di \nAsciano. \nGli strati del Verrucano si trovano costà sconvolti e \nsollevati, e come disposti intorno ad un centro, che \nsarebbe quello al fondo della valle di Calci. Il Calcare che \nsi osserva a piè del Verrucano, nella parte meridionale del \nMonte Pisano, o nella parte occidentale intermedio fra il \nVerrucano e il Macigno , in tutta la sua traversa, cioè dal \nmonte delle Fate sino alla chiesa d’Escheto nel lucchese, \nvedesi soprapposto decisamente al Verrucano. Ma in \nalcune di quelle montuosità il Calcare essendo stato \nsoggetto a un’azione, che i geologi chiamano plutoniana, \nha potuto acquistare una grana semi granosa, una tinta \ncenerognola, e talvolta essere convertito in un vero \nmarmo saccaroide e bianco. Tale è quello de’Bagni di S. \nGiuliano, costà, dove al pari che alla base occidentale \ndell’Alpe Apuana, s’incontrano grandi massi di un \nCalcare cavernoso . \nSeguitando da questa parte de’Bagni di S. Giuliano verso \nil monte Bianco o delle Fate lungo la linea che stendesi \nvero l’Arno si presentano interrottamente a piè del terreno \nVerrucano sei piccole montagnuole calcaree; due delle \nquali all’estrema punta a libeccio del Monte, fra Asciano e \nAgnano , la terza fra Agnano e la pieve di Calci, e le tre \nultime lungo la strada regia di Piemonte, a Oliveto, a Noce \ne Lugnano, e sul monte del Castellare. \nQueste sei montagnuole, dove si mostra nel Calcare una \nmeno decisa stratificazione, sono divise in grandi massi \nsconnessi fra loro, oppure collegati da un cemento spatoso \ncomunemente colorato da terra ocracea rossastra. Le \nsconnessioni e gli interstizi che molte volte si presentano \nfra cotesti massi, danno luogo a degli spacchi profondi e a \ndelle vere grotte. Tali sono quelle presso Lugnano , sopra \nla chiesa di Noce, alle cave di Oliveto, fra Agnano e \nAsciano, alla Grotta delle Fate, e presso le Mulina di \nQuosa sul monte omonimo. Ma soprattutte si sono rese \ncelebri le caverne ossifere di Oliveto ripiene di frammenti \ne schegge di pietra calcarea di ossa di vertebrati, e di altri \nfossili cementati insieme dallo spato ocraceo testè \naccennato. \nIl Macigno poi, quand’è immediatamente a contatto col \nCalcare semigranoso suol trovarsi alterato in modo che \ngli strati schistosi, chiamati volgarmente tramezzuolo o \nbisciajo , in alcuni luoghi sono ridotti in Galestro , in altre \nlocalità veggonsi metamorfizzati in una roccia diasprina, e \naltrove convertiti in una specie di schisto lucente. \nL’importanza che offre al geologo il gruppo del Monte \nPisano non poteva a meno di richiamarvi gli scienziati \ntutti della sezione geologica del primo Congresso dei dotti \nitaliani tenuto in Pisa. Il presidente della quale sezione \ndestinò la seconda domenica di ottobre a tale escursione, \navendo per scorta lo stesso Prof. Paolo Savi. Scopo \nprecipuo della medesima fu quello non solo di osservare \nin posto, dai Bagni di S. Giuliano sino a Oliveta, le varietà \nche presentano le masse calcaree e le brecce da macini, \nossia il Verrucano del Savi, ma ancora si nutriva lusinga \n\ndi poter riconoscere a qual gruppo di terreni dei meglio \nqualificati dell’alta Italia cotesto Verrucano fosse \nprecisamente riferibile. \nInfatti la comitiva scientifica si recò prima di tutto alle \ncave di pietra da calcina forte, al di là de’Bagni di S. \nGiuliano, dove riscontrò un calcare di color bigio a strati \ninclinatissimi, nel quale si vedevano segni evidenti di una \nforte alterazione, ed i cui strati sono intersecati quasi \nsempre parallelamente da straterelli di una roccia d’indole \nquarzosa, talvolta polverulenta, talora confusamente \ncristallizzata. Dai Bagni di S. Giuliano fino alla valle di \nCalci la comitiva scientifica rasentò il fianco di grandi \nmasse alterate di Calcare semigranoso, le quali presentano \nin qualche tratto, come al Bagno detto della Duchessa , \nuna singolare pseudo-stratificazione, comecchè i suoi \nstrati chiaramente appariscano negli angoli sporgenti e \nrientranti del monticello, dove corrono in direzione \nconcordante. \nNella vicina valle di Asciano si trovò il primo terreno del \nVerrucano con le sue moltiplici varietà più o meno \nalterate, e sembra che di mezzo al medesimo scaturischino \nle copiose e limpide acque potabili, le quali conduconsi \nper lunghi acquedotti a Pisa. \nProseguendo il cammino la comitiva passava a piè \nde’monti fra Asciano ed Agnano e vide costà ricomparire \nil Calcare, alcune volte semistratificato, ma nella maggior \nparte ridotto in masse cavernose. Finalmente \navvicinandosi all’Arno passato Caprona, le si presentò \ndavanti il nudo poggio d’Oliveta che serve di cornice al \nmonte della Verruca, dove la comitiva potè osservare nei \ngrandi e pittoreschi tagli praticati in quella rupe e nei \nmassi enormi e piramidali staccati dal monte, un Calcare \ncristallino color ceciato, le cui fenditure sono ripiene della \nnota Breccia ossifera . Considerato in grande il Calcare \ndel poggio d’Oliveta apparisce sovrapposto al Verrucano, \ne tutt’insieme coteste masse pare che indichino al teologo \ndi essere state violentemente sollevate. Fuvvi tra quei \nscienziati chi riconobbe nel Calcare d’Oliveto un analogia \ncon quello dell’Alpe Apuana, e l’uno e l’altro \ncorrispondente al banco inferiore della gran massa \ncalcarea delle Alpi Lombardo-Venete. \nRitornando verso Caprona per la valle di Calci fino alla \nCertosa, la comitiva degli scenziati diede un’occhiata alla \ndisposizione generale delle masse del Verrucano, ed al \nsingolarissimo aspetto sotto cui esse presentansi \nspecialmente nel monte della Verruca sopra il convento di \nNicosia. Dondechè studiando e confrontando le varie \nmodificazioni sofferte da quel terreno singolare, si aprì un \nbel campo di ricerche a quei dotti per vedere di stabilire a \nqual gruppo di formazioni geologiche debba riportarsi il \nVerrucano del Savi. Che se in quell’escursione, e nei \nmolti campioni esistenti al Museo di Pisa delle varie \nmodificazioni del Verrucano del Monte Pisano i geologi \nnon hanno potuto ancora decidere a qual serie precisa \npossa appartenere; è sperabile che nuove e più estese \nindagini, e confronti più scrupolosi, porteranno alla \nrisoluzione del problema, voglio dire, se sia da ammettere \nalcuna analogia fra il Verrucano della Toscana ed i terreni \ndelle Alpi, e in tal caso a qual gruppo assegnarlo; o \nseppure due diverse catene di montagne (le Alpi e \nl’Appennino) presentino altrettante fisionomie distinte da \nnon ammetter fra loro nessuna fondata corrispondenza. – \n\n\n\nVedere ATTI DELLA PRIMA RIUNIONE DEGLI \nSCIENZIATI ITALIANI TENUTA IN PISA nell’ottobre \ndel 1839.",
    "original_title": "MONTE PISANO, MONTI PISANI, o MONTE S. ",
    "page": 324,
    "slug": "monte-pisano-monti-pisani-o-monte-s-giuliano",
    "byte_offset": 2035512
  },
  {
    "context": "nella Valle dellOrcia.",
    "title": "MONTE PISIS , o MONTE PRESIS",
    "body": "– Vedere BADIA A SPINETA, e CETONA (MONTAGNA DI).",
    "original_title": "MONTE PISIS , o MONTE PRESIS",
    "page": 327,
    "slug": "monte-pisis-o-monte-presis",
    "byte_offset": 2051970
  },
  {
    "context": "in Val di Magra.",
    "title": "MONTE DI PO’",
    "body": "– È una diramazione \nmontana che ha origine dall’Alpe di Mommio, e che \nstende da quell’Appennino nella direzione di grecale a \nlibeccio lungo la ripa sinistra del torrente Mommio e la \ndestra del fiume Aulella nel territorio di Fivizzano, la di \ncui Terra è lungi circa 3 miglia a ponente dalla \nprominenza del Monte di Pò. II monte di Pò fu segnalato \ndal P. Inghirami a braccia 1847,8 sopra il livello del \nMediterraneo.",
    "original_title": "MONTE DI PO’",
    "page": 327,
    "slug": "monte-di-po",
    "byte_offset": 2052081
  },
  {
    "context": "nella Valle inferiore dell’Ombrone.",
    "title": "MONTE PO’",
    "body": "È un \npoggio che da il nome a una tenuta con palazzo torrito che \nfu de’signori del Cotone, poi de’Sergardi di Siena; \nparrocchia di S. Maria a Polveraja, Comunità \nGiurisdizione e circa 4 miglia a settentrione di Scansano, \nDiocesi di Sovana, Compartimento di Grosseto. Siede \nsulla ripa destra del torrente Senna, un miglio a ostro del \nCastello del Cotone, due miglia a levante di Mont’Orgiali. \nLa tenuta di Monte Pò nel secolo XVII comprendeva otto \ngrossi poderi, in cui si seminavano circa moggia 25, \nossiano staja 600 di grano, nel tempo che in quella del \nCotone, oltre i copiosi pascoli pel bestiame grosso e \nminuto, si seminavano 90 moggia di grano, e se ne \nraccoglievano circa 600 moggia con 150 some di vino. Il \npalazzo di Monte Pò presenta l’aspetto di un fortilizio. – \nVedere COTONE, e MONTE ORGIALI.",
    "original_title": "MONTE PO’",
    "page": 327,
    "slug": "monte-po",
    "byte_offset": 2052552
  },
  {
    "context": "in Val di Sieve.",
    "title": "MONTE POLI",
    "body": "Casale con chiesa \nparrocchiale (S. Lorenzo) nel piviere di S. Agata al \nCornocchio, Comunità Giurisdizione e circa 4 miglia a \nsettentrione-maestro di Scarperia, Diocesi e \nCompartimento di Firenze. Consiste in un poggio che \ndiramasi dal monte di Castel Guerrino lungo la ripa \ndestra del torrente Cornocchio . Ebbero signoria in Monte \nPoli gli Ubaldini, cui spettava il padronato della chiesa \nparrocchiale al pari di quella vicina di S. Jacopo a \nScianello, o Ascianello, col castelletto omonimo ora \ndistrutto. Un istrumento del 1191 rogato nel borgo di S. \nAgata li 17 novembre rammenta il popolo di S. Lorenzo a \nMonte Poli, nel quale si tratta della vendita di un pezzo di \nterra fatta da un popolano di S. Lorenzo a Monte Poli . – \n(ARCH. DIPL. FIOR. Carte della Compagnia di S. Maria \na Scarperia .) In altro istrumento del 21 giugno 1291, \npubblicato dal Lami (Monum. Eccl. Flor. pag. 1450), \ndove trattasi della vendita di un pezzo di terra posto nel \npopolo di S. Maria a Peretola, si sottoscrisse in qualità di \ntestimone il prete Libertino canonico della chiesa di S. \nLorenzo di Monte Poli del pievanato di S. Agata. Anche \nnella copia del testamento di Alb izzo del fu Azzo degli \nUbaldini di Mugello prodotto dal canonico Giovanni \n\nBattista Ubaldini nella storia di sua famiglia, e dettato in \nRoma li 24 luglio 1254, si legge un legato di lire dieci di \ndenari pisani per elemosina alla riedificazione della chiesa \ndi S. Lorenzo a Monte Poli. Allorchè la Repubblica \nFiorentina con provvisione del 18 luglio 1306 deputò un \nprovveditore con altri probi cittadini per richiamare, \nmediante alcune franchigie, abitatori alla nuova terra di \nScarperia, fra le popolazioni del Mugello che dovevano \nabitarla, e quindi dipendere dalla sua giurisdizione, fu \ncompresa anche questa di Monte Poli. – Vedere \nSCARPERIA. La parrocchia di S. Lorenzo a Monte Poli \nnel 1833 contava 197 abitanti.",
    "original_title": "MONTE POLI",
    "page": 327,
    "slug": "monte-poli",
    "byte_offset": 2053442
  },
  {
    "context": "in Val di Bruna.",
    "title": "MONTE POZZALI",
    "body": "È un poggio sul \nquale restano pochi ruderi di un castellare. Risiede sulla \nripa destra del torrente Noni fra gli antichi distretti \ndell’Accesa, del Castel di Pietra, di Perolla e di Massa, la \ncui città è 4 miglia a maestro del Monte Pozzali, \nComunità Giurisdizione e Diocesi medesima, \nCompartimento di Grosseto. Se il Monte Pozzali fosse lo \nstesso che Monte Pozzajo sarebbero da riferirsegli vari \nistrumenti della comunità di Massa, ora nelle \nRiformagioni di Siena. Tale per esempio è uno in data del \n17 settembre 1315, dal quale si rileva che il Comune di \nMassa per diritto di guerra essendosi impossessato del \nCastello di Monte Pozzajo, il signore del medesimo, \nCerbone di Averardo cittadino massetano, promise ai \nreggitori di quel Comune di tener sempre il castello di \nMonte Pozzajo sottoposto, alla giurisdizione di Massa, in \nguisa che i governatori di detto Comune potevano inviarvi \nil castellano, con obbligo al prenominato Cerbone di \nrisarcire e fortificare a sue spese quel castello, e di non \nvenderlo ad alcuno senza licenza del governo Massetano.",
    "original_title": "MONTE POZZALI",
    "page": 327,
    "slug": "monte-pozzali",
    "byte_offset": 2055390
  },
  {
    "context": "già POLICIANO (Mons Politianus) nella Val di Chiana.",
    "title": "MONTE PULCIANO, MONTEPULCIANO",
    "body": "Città \nnobile decorata della residenza vescovile, e di un tribunale \ncollegiale di Prima Istanza, capoluogo di Comunità, di \nVicariato Regio e di Circondario nel Compartimento di \nArezzo. Risiede sulla cima di un monte omonimo facente \nparte della giogana che divide la Val di Chiana \ndall’opposta Valle dell’Orcia. Scaturisce dalle sue spalle \nverso ostro il torrente Tressa dell’Orcia, mente nel fianco \nvolto a maestro sorge per varii rivi il Salarco, e scende \ndalla faccia dirimpetto a grecale e a levante il Salcheto, \ndue torrenti tributarii della Chiana. Misurata la sua altezza \ndalla torre del palazzo pubblico fu segnalata dal P. \nInghirami a braccia 1076,7 superiore al livello del mare \nMediterraneo. Trovasi fra il grado 39° 43’ di longitudine e \n42° 30’ di latitudine, circa 11 miglia a maestro di Chiusi, \n7 miglia a levante di Pienza, 18 a libeccio di Cortona, e 30 \nmiglia a ostro di Arezzo. La città di figura bislunga è \nsituata presso la sommità del monte omonimo, dalla parte \nperò che guarda grecale acquapendente in Val di Chiana; è \ncircondata di mura castellane che girano circa un miglio \ncon 4 porte e due postierle, una fortezza diruta nella parte \nsuperiore, e un’altra nella parte inferiore. Da questa \neminenza dove si respira aria salubre, e donde l’occhio si \nspazia sopra una grande estensione di paese, noi non \nsalutammo, comecchè altri salutassero, Montepulciano \n\n\n\nfondato dall’etrusco re Porsenna, nè tampoco ci unimmo \ndi animo a coloro che posero in questo monte l’Arretium \nfidens, o agli altri che vi collocarono il Clusium novum di \nPlinio; essendochè le cose troppo antiche basta che \nabbiano un poco del verosimile, ancorchè nol siano, \nsogliono accettarsi generalmente per vere. Per altro la \nscoperta fatta nel distretto di Montepulciano di molti \noggetti etrusco-romani concede a buona ragione il diritto \ndi credere che l’origine di questa città, qualunque fossero \ni nomi che ad essa si diedero, risalire debba ad un’epoca \nassai remota. Infatti tuttora s’ignora il nome di questo \npaese da’tempi Etruschi e Romani sino a quelli dei \nbarbari scesi in Italia ed in Val di Chiana; conciosiacchè il \nsuo nome si scuopre la prima volta (se io non erro) nel \nprincipio del secolo VIII. E ciò apparisce dal processo \nfatto in Siena nell’anno 715 per ordine del re Liutprando a \ncagione di molte chiese della diocesi aretina pretese dal \nvescovo sanese come state di sua giurisdizione, nella \nquale controversia, fra le pievi che rivendicare voleva \nSiena, vi era annoverata la battesimale, ora cattedrale di S. \nMaria di Montepulciano, cioè, S. Matris Ecclesiae in \ncastello Politiano. A questo documento tengono dietro \nquattro altri, tuttora inediti, appartenuti all’Abbazia del \nMont’Amiata, scritti sotto i primi re Carolingi nei quali \nviene rammentato il castello con la pieve di Politiano , o \ndi Montepulciano. Il primo di essi, rogato nel novembre \ndel 790, tratta di un’offerta alla chiesa di S. Silvestro a \nLanciniano manuale della badia Amiatina, fatta dal \nchierico Arnipert, di un pezzo di terra con vigna posta nel \ncastello Policiano sotto la via pubblica in luogo chiamato \nSubrupina (forse Le Balze,) con una casa situata nel \ncasale Feroniano. – Vedere MONTE FOLLONICA. Col \nsecondo documento dell’agosto 793, scritto presso la \nSanta Madre Chiesa del castel Policiano, due fratelli \nvendono per un soldo d’oro a Grossolo primicero una \nvigna posta nel castel di Policiano, nel vocabolo Ardene. \nCol terzo istrumento stipulato da Teudilary notare e \ncittadino aretino di maggio dell’806 nella S. Madre \nChiesa al castel Policiano, Cuniperto del fu Teudilary \nnativo del castel Policiano dona ad uno de’suoi tre figli, \nAgiprando, un campo con una casa situato nel casale \nOvile, cui era a confine di sopra, la casa del donatore, e di \nsotto, la basilica di S. Stefano, da un lato le terre del Re, \ndall’altro lato i beni della S. Madre Chiesa di Policiano ; \ndal terzo lato le terre di Agiperto e di Orso nipoti del \ndonatore, e dal quarto lato la via pubblica. Avvertirò \ninoltre che fra i testimoni sottoscritti a quell’atto si legge \nil nome di Petrone orefice. Con un quarto istrumento, \nrogato nella corte di Policiano di febbrajo dell’827, \nGismari, uomo libero, insieme con Aggiperga sua moglie \nottiene a livello dal prete Ansari una terra della pieve di S. \nSalvadore, la quale già teneva a fitto Gisperto genitore di \ndetto Gismari, con patto di fabbricarvi sopra una casa, e di \npagare annualmente alla detta pieve una pensione di tre \ndenari d’argento con cinque congi di vino per la festa di \nS. Martino. Fra i testimoni si trova un tal Sasso chierico e \nmedico. Pertanto dai documenti qui accennati resulta, che \nin Montepulciano sino dall’800, abitavano orefici e \nmedici, e che nel suo territorio si coltivavano le viti, il di \ncui liquore nei secoli successivi divenne famoso cotanto \nda qualificare questo di \n \n\nMontepulciano d’ogni vino il re. \n \nNon meno importanti per la storia ecclesiastica civile di \nMontepulciano sono le pergamene pervenute da \nquell’archivio comunitativo nel Regio diplomatico di \nFirenze; la più antica delle quali risale al 25 febbrajo \ndell’anno 1055. Con tuttociò s’ignorano i fatti bellici \nguerreggiati dai Montepulcianesi anteriormente all’anno \n1154, giacchè niun’altro autore per avventura li tramandò \nai posteri innanzi di Ricordano Malespini. Il quale al \ncapitolo 80 della sua istoria fiorentina racconta per qual \nmodo si cominciò a guerreggiare nel 1154 fra i Fiorentini \ne i Sanesi per cagione delle castella che confinavano fra i \ndue contadi nel Chianti; dondechè i Fiorentini presono a \ndifendere dai Sanesi quegli di Montepulciano, e andarono \nper fornire il loro castello. Ma nel 1202 la popolazione di \nMontepulciano, dubitando dell’animo e delle forze \nde’Sanesi, inviò un suo ambasciadore a Firenze per \ngiurare e protestare nelle mani di uno dei consoli di detta \ncittà che il suo distretto non faceva parte nè del \nvescovado, nè del contado di Siena. Con egual sicurezza \nfurono ricevuti in protezione della Repubblica Fiorentina i \nMontepulcianesi, con la promessa questi di non imporre \ngabelle alle merci de’Fiorentin i; di offrire ogn’anno il dì \ndella festa di S. Giovan Battista in Firenze un cero di \nlibbre 50; di pagare a titolo di tributo dieci marche \nd’argento, ovvero un equivalente di 50 lire di buoni denari \npisani, e di far guerra e pace a piacere de’Fiorentini, oltre \nl’obbligo di rinnovare ogni dieci anni un simile \ngiuramento davanti ai rappresentanti del Comune di \nFirenze. – (AMMIRATI Istor. fior. Lib. I). All’annunzio \ndi cotesto trattato i Sanesi reclamarono le loro ragioni \nsopra Montepulciano davanti a una dieta composta di \nnobili di contado, e di rappresentanti delle città di \nToscana, la quale fu convocata nell’aprile dell’anno 1205 \nnel castello di S. Quirico in Ossena (in Val dOrcia) dopo \nl’esame dei testimoni per decidere, se il Castello col \nterritorio di Montepulciano era o no del contado sanese. \nInfatti da quel deposto appariva, che da quaranta e più \nanni indietro non solo Montepulciano era contemplato \ncome parte del distretto di Siena, ma che ivi in quel tempo \ndominarono alcuni conti teutonici del contado sanese, \ncome in un loro proprio castello. – (MURATORI Ant. \nMed. Aevi Dissert.50). – Vedere AGELLO DI CHIUSI in \nVal d’Orcia. Avvenne però che nell’anno 1207 i Sanesi \navendo mosso la loro oste contro Montepulciano, i \nFiorentini mandarono un esercito a guerreggiare nel \ncontado di Siena; e fu allora che si prese e si disfece il \nCastello di Montalto della Berardenga in guisa che i \nMontepulcianesi per quella volta furono liberati dal timore \ndi dovere piegare il collo a Siena. Ma non erano appena \nscorsi quattro lustri, che dopo aver osteggiato e quindi nel \n15 febbrajo 1229, (stile comune) aperte delle trattattive \npresso il torrente Salarco sul confine del territorio di \nMontepulciano, venendo queste dai Montepulcianesi \nrifiutate, nel successivo mese di giugno la Signoria di \nSiena comandò nuova oste contro quel paese. Allora i \nmagistrati di Montepulciano d’accordo ai sindaci di \nFirenze contrassero amicizia con il Comune di Orvieto, \nsicchè per atto pubblico del 13 giugno anno 1219, gli \nambasciatori Orvietani trovandosi negli accampamenti di \nMontefiascone, promisero a nome del loro Comune \n\n\n\ndifendere il castello di Montepulciano ed i suoi abitanti da \nchiunque gli muovesse guerra, meno che contro il Papa, \nl’Imperatore, i Fiorentini, gli Aretini ed i Romani. – \n(ARCH. DIPL. FIOR. Carte della Comunità di \nMontepulciano). Quindi nel successivo mese di settembre \ni Fiorentini inviarono nuove genti a’danni di Siena, le \nquali diedero il guasto intorno a venti loro castella. \nContuttociò tre anni dopo i Sanesi, avendo raccolti (1232) \nmo lti fuorusciti ghibellini di Montepulciano corsero \ninsieme ad assediare questa terra. Per la qual cosa si \nmosse da Firenze nuovamente l’oste verso il Chianti \nsanese prendendo di mira i castelli di Selvoli e di \nQuerciagrossa, i quali a forza dovettero darsi ai Fiorentini \nche li feciono atterrare. Allora il governo di Siena \nessendosi alleato co’Chiusini (16 ottobre 1232) fu posto \nin grado di riunire un poderoso esercito, col quale assediò, \nassalì, e nell’ottobre stesso s’impadronì di Montepulciano, \ne tosto la sua rocca con le mura castellane guastò e \ndemolì. Non corse gran tempo però senza che i Fiorentini \ntornassero in campo per assistere i loro amici dalla parte \ndi Siena, dove si recarono armati; poichè nel giugno del \n1234 ebbono vettovagliato Montalcino, scorsero con \ngrandissimo danno del nemico pel contado di Siena. \nDondechè i Sanesi nel 1235 vedendosi esposti a \nincursioni continue, e le loro forze dopo sei anni di guerra \ntrovandosi indebolite, ricorsero alla mediazione del \nLegato pontificio per venire a qualche trattativa di pace \nco’Fiorentini. La quale fu ferma a patti, che il Comune di \nSiena a sue spese rifacesse le mura di Montepulciano, che \nnon molestasse più Montalcino, e che rendesse tutto ciò \nche le sue genti avevano tolto agli Orvietani. All’incontro \ni Fiorentini dovevano restituire ai Sanesi i loro prigioni \nappena che le mura di Montepulciano fossero state rifatte. \nAd accrescere la quiete e la sicurezza politica ai \nMontepulcianesi giovò grandemente un privilegio spedito \nda Grosseto nel febbrajo 1243 dall’Imperatore Federigo \nII, col quale gli accoglieva sotto la protezione imperiale, \nconfermando loro i privilegi e le esenzioni che erano soliti \ngodere. – Vedere GROSSETO. Di quelle cose che \nsuccedettono in Montepulciano dalla pace del 1235 alla \nbattaglia di Montaperto, dove restò fiaccata ed oppressa la \nparte Guelfa allora predominante in Toscana, non \nabbiamo alcuna memoria del tempo che lo dica, seppure \nnon si voglia calcolare una fazione accaduta nel 1253 fra \nalcuni militi sanesi che da Montefollonica vennero alle \nmani con altri di Montepulciano. Ma dopo la vittoria di \nMontaperto anche questa Terra dovè soggiacere alla sorte \ne sottoporsi ai Ghibellini sanesi permettendo ai vincitori \ndi edificare costà una fortezza; il cui presidio fu cacciato \nben presto dall’opposto partito dopo la notizia avuta (anno \n1267) della morte del re Manfredi alla battaglia di \nBenevento. Fu allora che i Montepulcianesi veggendo che \nper la vittoria del re Carlo d’Angiò gli affari de’Ghibellini \nandavano per le rotte, mandarono i loro sindaci a \nraccomandarsi a quel re protettore della parte Guelfa, \nonde liberarsi in tutto dal dominio della fazione contraria. \nInfatti nel 24 giugno del 1267 Bartolommeo del fu \nViviano giudice e sindaco del Comune di Montepulciano \nsi presentò in Monte Fiascone per prestare giuramento di \nfedeltà in nome del Comune medesimo davanti a Carlo I \nre di Napoli, il quale prese sotto la sua protezione la \ncomunità, uomini e beni de’Montepulcianesi, accordando \n\nloro alcuni nuovi privilegi e confermando gli antichi. – \n(ARCH. DIPL. FIOR. Carte della Comunità di \nMontepulciano). Mercè tali riforme politiche e favori \nMontepulciano andava ogni dì più acquistando mezzi di \npotenza e prosperità, siccome lo danno a divedere le \ndeliberazioni prese da quella popolazione all’anno 1281, \npoichè per conto del Comune di Montepulciano si \nacquistavano beni presso il Bagno di Sellena (ora di \nChianciano) ed un suo ricco abitante, Angelo di Danese o \nDanesi, fondava lo spedale di S. Pietro, fuori della porta \nalle Farine. Correva l’anno 1294 quando il popolo di \nMontepulciano, avendo per suo potestà Alessandro di \nBandinello cittadino di Siena, e per capitano Spinello \nde’Gianfigliazzi di Firenze, procurò di rimettersi sotto \nl’accomandigia della Signoria di Siena, con la quale per \ntrattato del 13 giugno di detto anno convenne nelle \nprincipali condizioni seguenti:1° l’offerta da farsi alla \ncattedrale di Siena per la festa di S. Maria Assunta di un \ncero fiorito di libbre 50; 2° di mandare quando fosse \nrichiesto due distinti cittadini al parlamento a Siena; 3° \nche i Montepulcianesi dovessero eleggere fra i cittadini \nsanesi il loro potestà e capitano con salario per sei mesi di \n400 lire corlonesi; 4° che i detti ufiziali governassero a \nseconda degli statuti di Montepulciano, purchè in essi non \nvi fosse cosa contraria agl’interessi de’Sanesi; 5° che il \nComune di Montepulciano tenesse per amici gli amici del \nComune di Siena e viceversa, e dovesse far pace e guerra \ncon esso; 6° che i Montepulcianesi non potessero \npercipere nel loro distretto, nè imporre dazi, gabelle e altre \ngravezze ai generi e uomini della città e contado di Siena, \nil tutto con la penale mancando di mille marche d’oro. – \n(ARCH. DIPL. FIOR. Carte della Comunità di \nMontepulciano). Un effetto delle convenzioni premesse fu \nla riforma del governo municipale di Montepulciano, il \nquale consisteva in cinque governatori col titolo di \ndifensori del Comune. Infatti mercè una deliberazione del \n28 agosto 1397 fatta nel palazzo comunitativo, il consiglio \ngenerale di Montepulciano col consenso de’cinque \ngovernatori e difensori del Comune, e del loro potestà \nMino de’Malavolti sanese, incaricò un sindaco di recarsi a \npresentare al Vescovo di Chiusi il nuovo parroco eletto \ndella pieve di S. Giovanni da Villanuova del distretto di \nMontepulciano, come parrocchia di giuspadronato della \nstessa comunità. – (loc. cit.). A questa suddetta epoca, \nquando già esisteva il palazzo pubblico, risale la \ncostruzione della chiesa e convento dei religiosi \nDomenicani di Montepulciano, dopo cioè di aver essi \nottenuto una bolla dal Pontefice Bonifazio VIII spedita da \nRoma li 13 febbrajo del 1296, che concedeva facoltà al \npriore provinciale de’frati Predicatori di erigere un \nconvento in Montepulciano nella casa che fu di Francesco, \nappellato Cisporo , la quale era stata confiscata d’ordine \ndella S. Inquisizione di Roma, per avere il proprietario \ndella medesima ivi ricevuto e protetto gli eretici. – (loc. \ncit. Carte de’Domenicani di Montepulciano). Siamo alla \nfine del secolo XIII, quando in Montepulciano incominciò \na preponderare per le sue ricchezze la famiglia del Pecora, \ni di cui individui nel secolo susseguente tiranneggiarono \nnella loro patria. – Il primo a figurarvi fu un Corrado \nfiglio del fu Pecora , il quale per deliberazione \ncomunitativa del 29 maggio 1304 fu eletto delegato \ninsieme con altri Montepulcianesi per accomodare alcune \n\n\n\nvertenze insorte tra il comune di Montepulciano e quello \ndi Chiusi. Di un Guglielmo fratello di Corrado del Pecora \nfanno più volte menzione le carte di questa comunità, sia \nquando egli nell’11 settembre 1305 fu nominato \nprocuratore della popolazione di Montepulciano, sia \nquando nel 30 maggio 1307 per il Comune medesimo egli \nprese a mutuo divesre somme di denari, sia allorchè per \natto del 19 febbrajo 1310 il Comune predetto si dichiarò \ndebitore di mille fiorini d’oro ricevuti a mutuo da \nGuglielmo del fu Pecora . – Il qual Guglielmo del Pecora \nper contratto del 18 settembre 1301 aveva acquistato per \nlire 90 una casa situata nel prato (Ascio) davanti la pieve, \nora cattedrale di Montepulciano, e che poco dopo cangiata \nin palazzo servì di abitazione ai suoi discendenti innanzi \nche divenisse dello stato. – (ARCH. DIPL. FIOR. Carte \nde’Crociferi di Firenze). Nipote di esso Guglielmo del \nPecora sembra che fosse quel cavalier Guglielmo Novello \nda Montepulciano, che nel 1338 fu scelto in capitano \ngenerale dell’armata guelfa dalla Lega dei Comuni della \nToscana. – (AMMIR. Istor. Fior. Lib. VIII). Nato da \nGuglielmo seniore dubito che fosse quel Ranieri del \nPecora, stato eletto nel 1312 vescovo di Chiusi. E fu ad \noggetto di favorire una tale elezione, che i cinque \ngovernatori del popolo di Montepulciano con \ndeliberazione del 6 gennajo del 1312 si determinarono ad \nassistere in tutte le maniere il nuovo eletto vescovo acciò \npotesse realmente conseguire tale dignità. La qual cosa ci \nrichiama alle discordie del capitolo di Chiusi, dove due \naltri vescovi intrusi contemporaneamente al sopra \nnominato si contendevano la stessa cattedra, finchè \nRanieri restò solo fra i tre concorrenti; e ad esso poi \nsuccedè un altro vescovo per nome Angelo della stessa \nfamiglia del Pecora. Non solo il Comune di \nMontepulciano fu costretto di aprire alcuni imprestiti con \ni nobili del Pecora, ma ancora con altre case mercantili di \nSiena, nel mentre che i suoi abitanti per dare aiuto ai \nFiorentini, allora in guerra con gli Aretini, attiravano \ncontro le censure papali, censure che poi nel 28 settembre \ndel 1307 di commissione del legato pontifìcio Cardinale \nNapoleone Orsini vennero cancellate. – (ARCH. DIPL. \nFIOR. loc. cit.). Anche nelle guerre contro Castruccio \nsignor di Lucca il Comune di Montepulciano inviò la sua \noste a sostegno della Fiorentina. – Che però i signori del \nPecora cominciassero presto ad agire con qualche arbitrio \nin Montepulciano, incoraggiati forse dall’esempio \ndeplorabile del duca di Atene, non ne lascia dubbio un \ndocumento del 10 luglio 1348 scritto davanti i priori e \ncapitani della parte Guelfa di Montepulciano, quando \nmesser Bertoldo Novello figlio del fu Bertoldo del Pecora \nsi confessava debitore del Comune più volte nominato di \n400 fiorini d’oro, che disse di avere indebitamente \npercetti per cause ivi specificate, promettendo di \nrimborsarne la comunità ad ogni richiesta. Ciò accadeva \nl’anno innanzi che Niccolò figlio del prenominato \nBertoldo (24 maggio 1349) contraesse matrimonio con \ndonna Fiesca figlia del Marchese Moroello Malaspina di \nMulazzo e di donna Alagia del Fiesco, rimasta vedova del \nconte Marcovaldo di Dovadola. – Vedere DOVADOLA. \nA maggiori cose peraltro miravano i del Pecora, resi \normai potenti per ricchezze e per illustri parentele, \nsiccome lo dimostrano i fatti dopo il 1348 da Matteo \nVillani nella sua cronaca fiorentina registrati. Ardeva nel \n\n1351 in Toscana la guerra fra i Fiorentini e l’Arcivescovo \nVisconti di Milano, quando Jacopo del fu Bertoldo del \nPecora, avendo dato segni manifesti di tirannia verso i \nsuoi concittadini, trovavasi con altri esuli fuori di patria; e \nciò nel tempo stesso che da Niccolò del Pecora altro di lui \nfratello si riformava la Terra di Montepulciano, e si \nescludevano dal regime gli amici ed i partitanti di messer \nJacopo. Il quale ultimo signore essendo allora in Siena, \nordinò grandi novità a scandalo e suggezione (dice il \nVillani) della sua patria. Conciosiacchè Jacopo del Pecora \nd’accordo con Saccone Tarlati raccolse un cento di \ncavalieri dell’a rmata del Visconti ch’era in Val di Chiana, \ncui ne accoppiò altri a cavallo e a pie de’suoi amici; \nquindi corrotte per moneta alcune guardie di \nMontepulciano, la notte del 2 novembre 1352 avendo \nspezzata una delle porte, entrò dentro con tutta la sua \ngente: e levato il rumore, gli fece tosto fronte Niccolò, suo \nanimoso rivale, il quale montato a cavallo con pochi \ncompagni armati subitamente senz’attendere aiuto andò \nincontro ai nemici, che avviliti si volsero ben presto in \nfuga, e la maggior parte errando per la Terra, essendosi \ndesto il popolo, furono presi, e ben presto impiccato un \nnotaro con i soldati ch’erano alla guardia della porta \ndonde Jacopo era passato, e che avevano tradito. Ma se \nMontepulciano per questa volta restò libero dai suoi \ntiranni, poco era lungi il tempo di una schiavitù più decisa. \nAvvegnachè dei signori del Pecora, divisi per ambizione e \nper partito, cacciati l’un l’altro di patria e seggio, quelli \nch’erano rimasi fra i vincitori tenevano l’amistà \nde’Perugini, mentre gli espulsi erano protetti da’Sanesi. \nQuindi avvenne che ben presto il governo di Siena \ncomandò l’oste contro Montepulciano, stato già soccorso \ne presidiato dalle genti che in quell’anno tenevano i \nPerugini in Val di Chiana; per modo che i \nMontepulcianesi con l’aiuto di questi ultimi e con i loro \nsoldati francamente difendendosi facevano vergogna alla \ncavalleria degli avversari. Cosicchè a tanta altezza montò \nlo sdegno de’Sanesi che appena ebber raccolto un maggior \nnumero di fanti e cavalli, tornarono sotto Montepulciano, \ne quello di continuo assediarono infino al maggio del \n1353. In questo mezzo tempo Fiorentini e Perugini \nmandarono i loro ambasciatori nel campo degli assedianti \ne agli assediati in Montepulciano per trovar modo di \npacificare le parti. Lo che accadeva nel tempo stesso che \ndal consiglio generale del Comune di Montepulciano, nel \n2 maggio 1353 si nominava un sindaco per assolvere e \nquietanzare i fratelli Bertoldo Novello e Niccolò, figli del \nfu Bertoldo del Pecora, e tutti gli altri di quella consorteria \nper cagione de’beni e sostanze pervenute nelle mani loro \ndi pertinenza del Comune e uomini di Montepulciano, per \ncui dal sindaco del Comune fu rilasciato ai prenominati \nsignori del Pecora un atto pubblico di quietanza. – \n(ARCH. DIPL. FIOR. Carte dei Crociferi di Firenze). \nDopo lunghe pratiche i Sanesi nel 21 aprile 1353, erano \nvenuti a questa concordia; cioè, che la Terra di \nMontepulciano rimanesse al governamento del popolo, e \nstasse vent’anni presidiata dal Comune di Siena, il quale \nvi avrebbe tenuto un capitano con 15 cavalieri, e 20 fanti; \nche i Sanesi sarebbero sempre padroni di una delle porte \ndella Terra e di una campana; che essi fra un determinato \ntempo avrebbero pagato a messer Niccolò del Pecora \nfiorini 6000 per le spese fatte, accordando al medesimo \n\n\n\ndieci anni d’immunità personale e reale nella sua patria; e \nche a messer Jacopo del Pecora fuoruscito i Sanesi \navrebbero sborsato tremila fiorini d’oro e fattogli avere le \nrendite de’suoi beni. \nIn conseguenza di tale accordo, concluso con la \nmallevadoria dei due Comuni di Firenze e di Perugia, i \nSanesi a dì 2 di maggio del 1353 presero la guardia \nordinata, e levato il campo da Montepulciano, tornarono \ncon l’oste a Siena. \nMatteo Villani che registrò cotesti fatti provò risentimento \ne dispetto verso i Senesi per la poca fede che, al dire di \nlui, fu da essi tenuta. Avvegnachè raccontando nella sua \ncronica del modo col quale furono rotti i patti, egli \nscriveva in questa sentenza: Potendosi cadauno dolere con \nragione in se della corrotta fede odiosa ai popoli, \nmercatanzia de’tiranni, cagione nascosa di gravi pericoli, \nci muove a dire con vergogna, come reggendosi il \nComune di Siena sotto il governamento occupato \ndall’ordine de’Nove, questi ruppero la fede promessa ai \nsignori (priori del Comune di Montepulciano) essendone \nstati mezzani i Fiorentini e Perugini. \nE per giustificarsi della corrotta fede, aggiunsono una \ncorrotta dannagione, mettendo il detto messer Niccolò \nde’Cavalieri, ossia del Pecora, senza colpa in bando per \ntraditore, acciocchè non paressero tenuti a dargli fiorini \n6000 d’oro che promessi gli avevano quando diede loro la \nsignoria di Montepulciano. Della qual cosa turbati i due \nComune di Firenze e di Perugia, furono mandati \nambasciadori a Siena per far loro con preghiera \naddirizzare questo torto. Ma avuto sopra di ciò più volte \nudienza e menati lungamente per parole, non solo fu \nmostrato con l’opere per lo detto ordine de’Nove la \ncorruzione conceputa, ma agli ambasciadori di cadaun \nComune fu fatta vergogna e villania. E questo avvenne \nnel mese di febbrajo dell’anno stesso 1353 stile \nfiorentino, vale a dire nove mesi dopo la concordia \nstabilita. – (M. Villani, Cron. Lib. III Cap. 88). \nMa non era ancora compito l’anno dell’esilio di Niccolò, \nche a questi, avendo tenuto pratiche con i suoi amici e \nconcittadini, nella notte del 21 gennajo 1354 (1355 a stile \ncomune) riescì d’introdursi in Montepulciano per una \ndelle porte della Terra avendo un seguito di 200 cavalieri \ne di 500 fanti. I Senesi che tenevano la rocca, sentendo \nmess. Niccolò entrato dentro, si unirono a certi terrazzani \nche non erano a parte del trattato, e sbarrando le strade, \nintendevano francamente alla difesa; ma poco sarebbe \nloro valuto ciò senza il caso, che in Monte Follonico ivi \nvicino erano di fresco arrivate alcune bande di Senesi; le \nquali sentendo lo stormo di Montepulciano, corsero tosto \nal soccorso di quel presidio. La mischia tra i fuorusciti e i \nSenesi si sostenne tutta una giornata in fino sul vespro, \nma vedendo mess. Niccolò e quelli ch’erano con lui, che \nnon potevano rompere gli avversarj, e che si avvicinava la \nnotte, e temendo che nel soprastare maggior gente de \nSenesi non lo soprendesse, presono il partito d’ardere la \nTerra e andarsene; in guisa che mettendo prima cadauno il \nfuoco alla sua casa, e appresso alle altre, quand’era \nincendiata ogni cosa, abbandonarono il paese, sicchè quei \ndi dentro intrigati ad estinguere le fiamme non li poterono \nseguire e per l’abbondanza del fuoco messo in molte parti \narse senza potersi riparare tutta quanta la Terra dalla rocca \ndel Sasso in giù. – (Oper. cit. Lib. IV Cap. 50.) \n\nEssendosi per lunga esperienza messo Niccolò e mess. \nJacopo de’Cavalieri certificati, per la stessa cagione ma \nper diverso partito entrambi fuorusciti della patria, che la \ndiscordia gli aveva sbalzati dalla signoria, e cacciati in \nesilio da Montepulciano ed anche dalla città di Siena, si \nriunirono d’animo fra loro e ridussosi a pace e concordia. \nCosicchè appena alla fine di marzo del 1355 si mutò in \nSiena l’ordine de’signori Nove, innanzi che nel bollore \nquel popolo si armasse, mess. Niccolò di consenso con \nmess. Jacopo de’Cavalieri tornò in Montepulciano, \naccolto con allegrezza dai suoi concittadini, desiderosi di \nliberarsi dalla soggezione de’Senesi, dagli ordini de’quali \ndipendevano il presidio e il castellano della rocca di \nMontepulciano. \nFrattanto che si operava ciò, mess. Jacopo de’Cavalieri \npatrocinava in Siena davanti all’Imp. Carlo IV la causa del \nconsorto, che era pure la sua propria, informando S. M. \ndel torto che il governo di Siena aveva fatto ad entrambi. \nAnche i grandi cittadini ch’erano con mess. Jacopo \nfeciono chiaro l’imperatore che quella era la verità; e però \nnell’istante sua maestà manifestò esser contento che i \nsignori del Pecora tenessero la Terra di Montepulciano \ncome suoi vicarii. Quindi tre giorni appresso l’Imp. Carlo \nIV cavalcando verso Roma volle passare da \nMontepulciano, dove dai nobili Jacopo e Niccolò del \nPecora fu festeggiato e magnificamente trattato, dopo di \nche entrambi gli ospiti accompagnarono l’Imperatore a \nRoma, lasciando in Montepulciano altra gente oltre la \nsanese che era alla guardia della rocca. – (Oper. cit. Lib,. \nIV Cap. 85). \nMa appena si seppe la nuova della sommossa fatta dal \npopolo senese, che obbligò il patriarca lasciatovi dall’Imp. \nCarlo IV a rinunziare al comando di Siena, Niccolò e \nJacopo del Pecora ritornarono tosto da Roma a \nMontepulciano, dove avendo raccolto una mano di soldati, \ncon questi e con l’aiuto degl’abitanti non solo assediarono \nle truppe senesi ch’erano nella rocca, ma ributtarono con \ndanno quelle che vennero costà inviate da Siena in \nsoccorso del presidio. \nDondechè gli assediati dovettero rendere la fortezza ai \nMontepulcianesi, dai quali fu ben tosto deliberato di \nfortificare per ogn’intorno le mura della Terra, \nunanimamente decisi di difendersi contro ogni \ndimostranza ostile che far volesse Siena. – (Oper. cit. Lib. \nV Cap. 44). \nNè per questo i Senesi erano meno animosi per \nriacquistare d’ogni maniera la Signoria perduta; sicchè \ninviarono poderosa oste contro Montepulciano, i di cui \nabitanti vedendosi per se soli impotenti da resistere a tanto \nimpeto, innanzi che terminasse l’anno 1355, inviarono \nsollecitamente sindaci per concludere, siccome fu \nconcluso, un trattato coi Perugini. Quest’alleanza conturbò \nil governo di Siena, al segno che ricusò di far parte della \nlega che si strinse poco appresso fra i Fiorentini i Pisani e \nPerugini contro la compagnia del conte Lando. Sennonchè \npotendo ciò tornare a pericolo della loro repubblica, i di \nlei rappresentanti in seguito aderirono alla proposta col \npigliare la loro taglia della lega. \nVenuto il tempo in cui l’oste di Perugia si era posta \nall’assedio di Cortona, i Senesi (anno 1357) gravandosi \nde’Perugini che avevano aiutato a loro dispetto gli abitanti \ndi Montepulciano, furono contenti di aver cagione di \n\n\n\nsoccorrere i Cortonesi. Per la qual cosa i Signori della \nBalia di guerra di Siena assoldarono per un determinato \ntempo la compagnia de’Tedeschi capitanata da Anichino \ndi Mongardo ch’era in Lombardia; e fatta lá venire in \nToscana, a questa si unì l’oste senese; sicchè nel di 18 \nmarzo 1358 (stile comune) si mosse dai contorni di Siena \nl’esercito composto di 1200 barbute, e di gran masnade \nassoldate, oltre quelle del contado, per andare a soccorrere \nCortona, e intanto strada facendo dare il guasto al \nterritorio di Montepulciano, ove quell’esercito stette 4 dì. \nObbligati pertanto i Perugini di ritirarsi per poco \ndall’assedio, di Cortona, vi tornarono dopo aver messo \ninsieme un buon numero di soldatesche; quindi nel di 8 \naprile del 1358 valicarono la Chiana con 1800 barbute, e \nmolta fanteria, e si accamparono a Gracciano in sul \nterritorio di Montepulciano nel tempo che i Senesi si \nstavano di contro in Torrita con 1600 barbute, masnadieri \ne fanti assai. Il dì seguente e poi quello appresso i \nPerugini richiesono i Senesi di battaglia drizzandosi con \ntre schiere dei loro da Gracciano verso Torrita. I Senesi \nfidandosi della fortezza del luogo, e delle spalle \nnaturalmente difese dalla Terra, uscirono fuori con poco \nordine e senza il loro capitano Anichino di Mongardo, il \nquale o per sdegno o per malizia co’suoi Tedeschi non \nprendeva parte, cosicchè le schiere de’Senesi furono \ninvestite infino alle barre del borgo di Torrita. Veggendo \nciò l’Anichino, allora escì in campo disordinatamente \nco’suoi, talchè nella mischia venne fatto prigione dal \nnemico insieme col maliscalco dell’oste e cinquanta \ncavalieri. Dopo di che i Perugini rubando e ardendo il \nborgo tornaronsi co’prigioni, con la preda e colle bandiere \ndei conestabili al loro campo di Gracciano. Finalmente \ndopo avere le milizie dei due avversarj acerbamente \nosteggiato insieme, mediante un lodo pronunziato \nnell’ottobre del 1358, essendo fatti arbitri delle parti i \nFiorentini ed il legato pontificio di Romagna, si venne alla \nconclusione di buona e ferma pace. Fra le condizioni della \nquale una era questa: che i Perugini dovessono lasciare \nlibera ai suoi terrazzani Montepulciano, e che i Senesi per \ncinque anni non potessono mettere potestà in detta Terra, \nma lasciarla in sua balia, e solamente dai cinque anni in là \nvi dovessono inviare podestà, ed avere il censo usato. – \n(M. VILLANI, Oper. cit. Lib. VIII Cap. 41 e 102). \nAvvenne in questo frattempo che mess. Niccolò del fu \nBertoldo del Pecora era restato vedovo ed erede della sua \nmoglie donna Fiesca de’Marchcsi Malaspina, a tenore del \ntestamento di lei del di 13 settembre 1338 scritto nella \ncasa del marito in Montepulciano. Arroge che lo stesso \nNiccolò fu sommamente favorito dalla Signoria di \nPerugia, dalla quale, oltre di essere stato fatto cavaliere, \nriceve in dono il paese del distretto di Valiana, o \nValiano,sulle Chiane, dove il del Pecora traeva sua vita \nassai onorevolmente. \nOra sentendo Niccolò di costà il mal contento de’suoi \nconcittadini, per sdegno loro contro il reggimento \nde’Senesi, e la disposizione che avevano a fare novità, gli \ncercò modo per mezzo de’suoi amici di tornare in \nMontepulciano. \nE trovando la materia disposta all’intendimento, Niccolò \nraccolse segretamente brigata, e di maggio 1359, senza \nostacolo entrò nella Terra, dove fu ricevuto lietamente, \navendo mostrato di trattare tutti como fratelli, o ricordato \n\nloro, che la rivalità fra esso lui e Jacopo del Pecora suo \nfratello era stata la cagione principale dell’esilio e della \nperduta signoria di Montepulciano. \nQuasi nell’occasione medesima che i due del Pecora \ntornavano a rappacificarsi ed a collegarsi insieme per \ntiranneggiare d’accordo i loro concittadini, il Com. di \nPerugia inviava un ambasciatore a Montepulciano, \naffinchè davanti al consiglio generale in nome del popolo \ne Comune di Perugia rinunziasse, siccome infatti a dì 15 \nluglio 1359 fu rinunziato ad ogni ragione, giurisdizione e \ndominio che i Perugini in qualsivoglia modo nella Terra di \nMontepulciano e suo distretto avessero potuto pretendere, \nlasciando in tal maniera questo popolo libero di sè, in \npiena potestà e balia. – (MALAVOLTI, Istor. San. P. II.) \nIntanto mess, Niccolò del Pecora erasi come dissi \nriavvicinato con mess. Jacopo, il quale, data che ebbe la \npromessa di perdonare a chiunque offeso l’avesse, e di \nstare insieme uniti al beneficio e stato comune della patria, \nfu accolto con festa grande e buona volontà de’Terrazzani \nche proclamarono entrambi i del Pecora signori e difensori \ndi Montepulciano. Nel bel principio essi con molta \nconcordia si diedero a ben governare il paese \nmantenendosi amici, i Perugini, e facendo onore più che \npotevano ai Senesi. – (Oper. cit. Lib. IX Cap. 24). \nMa le promesse di chi è uso a tirannia malamente e per \ncorto spazio si mantengono; avvegnachè cinque anni dopo \ncotesta società di due persone al governo di uno stesso \npaese si ruppe per effetto dei maneggi segreti che mess. \nJacopo teneva coi magnati di Siena; Dondechè egli con le \nforze inviategli da Giovanni di Agnolino Bottoni della \ncasa Salimbeni, Signor. del vicino castelluccio di \nChiarantana nell’aprile del 1364 cacciò dal seggio e dalla \npatria il collega Niccolò, che poi, al dire del Villani, si \nridusse in Perugia in assai debole stato, e i Perugini per \nnon ricominciar guerra coi Senesi passarono la vergogna a \nocchi chiusi. – (FILIPPO VILLANI Continuazione della \nCronaca di Matteo. Lib. XI Cap. 17.) \nNon per questo fece un miglior fine l’altro fratello mess. \nJacopo che aveva donna Caterina sorella del conte \nAntonio di Palagio de’conti Guidi, tostochè nel 1368, i \nfuorusciti di Montepulciano, i quali tenevano intelligenza \ncon quelli di dentro malcontenti del procedere del loro \nsignore, introdottisi armati dentro la Terra, presero e \ncarcerarono mess. Jacopo del Pecora. Peraltro la plebe \npiena d’ira e di voglia di vendicarsi dell’ingiurie ricevute \ndal suo tiranno, non si limitò a derubargli e metter fuoco \nalle sue case, ma il di seguente al di lui arresto, corse alla \ncarcere, e ivi fu riformato il governo di Montepulciano \nbarbaramente lo massacrò; dopo di che a stato popolare \nsotto la protezione di quello di Siena. – (MALAVOLTI \nOp. cit.) \nChe i Montepulcianesi però così per fretta non si \nacquietassero, e che i Fiorentini non li lasciassero \ntotalmente all’arbitrio del governo di Siena, lo dice una \nprovvisione del 15 giugno 1369, con la quale i priori, i \ncollegi e consiglieri del Comune di Firenze elessero in \ngiusdicente e governatore di Montepulciano Bernardo \nd’Jacopo Beccanugi cittadino fiorentino, cui nel tempo \nmedesimo si accordava uo giudice assessore col notaro, \ndonzelli, cavallo e congruo onorario. – (Arch. Dipl. Fior. \nCarte della Com. di Montepulciano). \nAppella a questo stesso periodo l’uso introdotto in \n\n\n\nMontepulciano del postribolo delle donne pubbliche, che \nil cancelliere di esso Com., con atto del 19 novembre \n1370, affittò per un anno ad una tale Franceschina di \nMartino da Milano, per il prezzo di 40 lire cortonesi, oltre \nla tassa solita pagarsi dalle donne di partito. – (loc.cit.) \nL’anno dopo il Com. medesimo concesse al castellano, \ndella rocca di Montepulciano, in soddisfazione di un suo \ncredito ascendente a 146 fiorini d’oro, la metà \ndell’incasso che si faceva per interesse del detto Comune \nal pedaggio di Val di Chiana. Finalmente un Giovanni di \nNiccolò da Montepulciano, ch’io credo della nobil casa \ndel Pecora, nel 1377 fu eletto dalla Rep. Fiorentina \nall’onorevole incarico di podestà di Firenze. \nChe in seguito si stabilissero capitoli di lega fra il \nComune di Siena e questo di Montepulciano, mercè \nl’influenza di Giovanni figlio di Niccolò, e di mess. \nGherardo figlio di mess. Jacopo del Pecora, concorrono a \ndimostrarlo i documenti seguenti appartenuti alla stessa \nComunità, dei quali si conservano gli archetipi dell’Arch. \nDipl. Fior. \nSono due istrumenti di pagamenti fatti in Siena sotto di 24 \nagosto e 31 dicembre 1379 nell’alto che il Com. di \nMontepulciano restituiva al camarlingo di Bicherno 500 \nfiorini d’oro per una terza, e poi un’egual somma per la \nquinta ed ultima paga di 2500 fiorini a tenore dei capitoli \ndi una lega, o società stata stabilita tra i due comuni di \nMontepulciano e di Siena. \nNon lasciano poi dubbio della sottomissione dei \nMontepulcianesi al governo di Siena, non chè della \ntirannia dei signori del Pecora testè nominati, molti altri \nistrumenti dello stesso Arch. Dipl. Fior. Uno dei quali del \n23 novembre 1381 ne informa della deliberazione presa \ndal consiglio generale della Terra di Montepulciano nella \nsala del nuovo palazzo di residenza de’Priori, per la \nquale, avuto riflesso alla deliberazione con cui altra volta \nil Com. aveva conceduto a mess. Giovanni di mess. \nNiccolò, e a mess. Gherardo di mess. Jacopo della casa \ndel Pecora pienissima autorità e balia per la difesa e \nconservazione di Montepulciano e del suo distretto, \nautorità che era per terminare col mese di dicembre \ndell’anno 1381, fatto il partito nel suddetto dì 23 \nnovembre, venne confermata ai sopraddetti del Pecora la \nmedesima signoria e balia per tutto il tempo della loro vita \ncon la solita provvisione, ecc. – (Arch. Dipl Fior. Carte \nde’Crociferi di Firenze). \n Tre altri documenti, rogati tutti nella chiesa maggiore di \nSiena, sotto uno stesso di, cioè nel 14 ago del 1381, del \n1383 e del 1384, trattano dell’offerta che facevasi dai \nsindaci del Comune di Montepulciano avanti il \ncamarlingo ed i quattro provveditori della città di Siena di \nun cero fiorito del valore di 82 fiorini d’oro, oltre dieci \naltri ceri di libbra; e ciò in vigore delle convenzioni fra i \ndue Comuni negli anni decorsi stabilite. \nLo stesso Arch. Dipl. Fior. possiede un autentico \nistrumento del 19 aprile 1385 fatto in Siena nel palazzo \ndel concistoro davanti quel senato, col quale furono \nconfermate non solo le condizioni già fissate con il Com. \ndi Montepulciano, ma vennero accordati altri onori e \nprivilegi a mess. Giovanni del fu Niccolò, a mess. \nGherardo del fu Jacopo e ad altri consorti della stessa \nprosapia del Pecora, come uomini benemeriti della patria, \nobbligandosi i reggitori del governo di Siena difendere la \n\nsignoria de’medesimi e gli abitanti di Montepulciano. \nNon era ancora compito questo stesso anno 1385 che le \nambiziose rivalità e il desiderio di dominare fomentarono \nben presto amare discordie fra i due principali signori \ndella casa del Pecora, sicchè i Montepulcianesi intenti \nfacilmente a cose nuove si divisero in due fazioni; una, \nch’era la maggiore proteggeva mess. Giovanni di Niccolò \ndel Pecora; l’altra, ch’era la più debole, teneva le parti di \nmess. Gherardo d’Jacopo suo consorto. – Fu facile dalle \ncontese passare alle armi, sicchè la parte più numerosa del \npopolo, facendo fazione con mess. Giovanni, cacciò fuori \ndella Terra mess. Gherardo ed i principali di lui fautori nel \ntempo stesso che si rimandavano col potestà le guardie e \ngli altri uffiziali senesi stanziati in Montepulciano. \nPretendevano quei terrazzani di aver compito il termine \ndelle precedenti convenzioni per non più riconoscere la \nRep. di Siena, mentre questa insisteva che al loro governo \ni Montepulcianesi dovevano restare sottoposti. Fatta \narbitra dalle parti la Signoria di Firenze, nel di 29 ottobre \ndell’anno 1387 con suo lodo si decise che tra ilComune di \nSiena e la famiglia Salimbeni da una parte, ed il Comune \ndi Montepulciano e mess. Giovanni del Pecora dall’altra, \ns’intendesse conchiusa buona e vera pace ai patti e \ncondizioni seguenti: 1.° Che il Com. di Montepulciano \nstesse per 50 anni in accomandigia del Com. di Siena; 2.° \nChe ogni anno per S. Maria d’agosto i Montepulcianesi \ndovessero offrire alla cattedrale di Siena un cero del \nvalore di 82 fiorini d’oro, e lire dieci di censo; 3.° Che i \nSenesi fossero tenuti mandare le genti d’arme a \nMontepulciano a seconda fosse stato richiesto per guardia \ndella Terra; 4.° Che i Montepulcianesi dovessero eleggere \nogni sei mesi per loro podestà un cittadino senese, \npartecipante de, li uffizi della città; 5.° Che il Com. di \nMontepulciano si obbligasse a rimettere i fuorusciti nella \npatria col restituir loro il tolto eccettuati i ribelli mess. \nGherardo, Magio d’Jacopo, Orlando di Currado e Jacopo \ndi Bertoldo, tutti della casa del Pecora, con alcuni altri; 6.° \nChe i signori della casa Salimbeni dovessero far pace col \nCom. di Montepulciano, oltre diversi altri capitoli. \nFinalemente dallo stesso lodo restarono annullati tutti i \npatti e convenzioni passate che non fossero queste \nconcordi. – (Malavolti, Stor. Senesi P. II.) \nA mostrare il buon volere dei Montepulcianesi e il \ndesiderio di eseguire quanto dal lodo dei Fiorentini era \nstato giudicato, non solamente egli non si elessono per \npodestà Bonaventura di Pietro Lanzi cittadino sanese, ma i \nrappresentanti della Comunità parteciparano al Pont. \nUrbano VI la pace da essi conclusa con il Comune di \nSiena. A congratularsi di ciò è diretta da Perugia una bolla \ndi quel pontefice agli ufiziali del Comune di \nMontepulciano sotto di 6 novembre dell’anno X del suo \npontificato (cioè del 1387). – (Arch. Dipl. Fior. Carte \ndella Com. di Montepulciano). \nAl dire però dell’Ammirato cotesta pace non fu di lunga \ndurata, essendo che i Montepulcianesi nel mese di maggio \ndell’anno 1388 si ribellarono affatto dai Senesi, cacciando \nvia il loro podestà, e gridando il nome de’Fiorentini, \nsicchè questi mandarono a Firenze un nunzio perchè in \nsudditi li ricevesse. Quindi avendo i Montepulcianesi \naccolto nel paese trenta lance arrivate dalla parte di \nFirenze, si accrebbero nei Senesi i sospetti che nella \nsollevazione di Montepulciano, non fosse nata senza \n\n\n\nconsentimento de’Fiorentini. Per vendicarsi di un tale \naffronto i Senesi ricorsero u un rimedio peggiore assai del \nmale, come fu quello di dare la città loro, il popolo e tutto \nil dominio dello Stato senese a Giovan Galeazzo Visconti \nsignor di Milano, anzichè sopportare una maggior \ngrandezza ne’loro rivali. Per la qual cosa furono inviati \nambasciato dal comune di Firenze ai governanti di Siena \nper dimostrare ai medesimi quali e quanti danni \nverrebbono a tutta Toscana, se il signor di Milano \ns’impadroniva di Siena, ottenendosi la Signoria medesima \na mediatrice per indurre i Montepulcianesi a tornare sotto \nl’obbedienza de’Senesi. Ma perchè questi ultimi sempre \ngridavano contro i Fiorentini rispetto a Montepulciano, i \nSignori spedirono Lionardo Beccanagi a Pisa e a Lucca \nper dar animo a quei Comuni di voler conservare la libertà \nche dal Bis cione a tutti i Toscani era minacciata e nel \ntempo stesso per far conoscere a quelle repubbliche, che i \nFiorentini facevano quell’invito ai Comuni della Toscana \ndopo aver tentato inutilmente di pacificare i \nMontepulcianesi con i Sanesi. Considerando poi quanto \nimportava che il Com. di Siena si riconciliasse con \nFirenze, e che ciò non poteva accadere se non si operava \nin maniera che se gli desse Montepulciano, i Priori della \nRep. Fior. fecero pregare i Pisani e i Bolognesi a volere \nentrare eglino mediatori a tal uopo. E perchè i \nMontepulcianesi non confidassero di troppo \nnell’appoggio de’Fiorentini, furono mandati a \nMontepulciano due distinti cittadini ad avvertirli: che \npotendo ridurre i Senesi all’osservanza del lodo del 29 ott. \n1387, la Signoria consigliava gli uomini di Montepulciano \na volere stare a quello che su di ciò dagli ambasciatori \nBolognesi e Pisani sarebbe dichiarato: altrimenti non si \ncontentando, il Com. di Firenze non poteva più con suo \nonore aiutarli. Tali avvertimenti servirono di forte \nimpulso per indurre il Com. di Montepulciano ad \naccordarsi co’Senesi, per modo che nel maggio dell’anno \n1389, fu concluso l’atto di pacificazione; in conseguenza \ndel quale il governo, di Firenze richiamò da \nMontepulciano i prenominati lancieri che vi stavano a \nguardia. \nNon per questo si addolcì il malumore dei Senesi ostinati \na darsi al Visconti, per far onta ai Fiorentini, a danni del \ndi cui contado mossero ben presto le masnade che il conte \ndi Virtù teneva in Siena. Allora i Fiorentini calando la \nvisiera corsero sopra Montepulciano, lietamente accolti \ndai terrazzani, e tosto comandarono al potestà senese che \ncon le sue robe a casa se ne tornasse. \nCorreva l’anno 1390 quando gli uomini di Montepulciano \ninviarono a Firenze un loro sindaco incaricato di fare a \nquella Signoria libera e volontaria sottomissione della \nloro terra, il cui distretto nella stessa circostanza fu per \npubblico decreto dichiarato contado fiorentino. Fra le altre \ncondizioni allora stabilite furonvi le seguenti; 1. di levare \nper Montepulciano e suo territorio 800 staja di sale \nogn’anno (in tutto libbre 38400) a lire tre lo stajo; 2. di \nricevere da Firenze il podestà, il capitan del popolo e il \ncastellano della rocca; 3. Che le condanne da darsi nella \nTerra di Montepulciano per causa di ribellione o \nperturbazione di stato, e i beni che per tal conto venissero \nconfiscati, 4; dovessero applicare in favore del fisco di \nFirenze. \nIl primo podestà stato inviato dai Fiorentini a prender il \n\npossesso di Montepulciano fu Lionardo Frescobaldi, e il \nprimo capitano del popolo fu il Cav. Francesco Rucellai. \nInoltre a Giov. del Pecora come fedele de’Fiorentini fu \nassegnata una pensione annua di trecento fiorini d’oro, in \nluogo di un fiorino il giorno che gli passava la Repubblica \nfino da quando egli venne dichiarato cittadino fiorentino, \nesentandolo nel tempo stesso dalla giurisdizione del \npotestà di Montepulciano, eccettuati però i casi di \nomicidio. \nIl prenominato Giovanni del Pecora possedeva il \ncastelluccio di Chiarantana, già signoria de’Salimbeni; \ntostochè nel 22 marzo del 1391 (stile comune) Baccio \nGalletti di Firenze, uno dei Dieci di Balia, stando in \nChiarantana consegnò a nome della Rep. Fior. e dello \nstesso Giovanni del Pecora la rocca stessa di Chiarantana \na due castellani che promisero di restituirla ad ogni \nrichiesta del predetto Giovanni del Pecora suo \nproprietario. – (Arch. Dipl. Fior. loc. cit.) \nFrattanto in Toscana s’introducevano sotto nome di \ncompagnie di venturieri genti d’arme, di consentimento, \nse non anche pagate dal signor di Milano, le quali \ncorrevano rubando quà e la, arrestando e menando \nprigioni gli uomini del contado fiorentino. \nTale si era la compagnia del conte Alberigo di Barbiano \npassata a Siena con più di 4000 soldati a cavallo, che \nbaldanzosa nella sua prima fazione aveva arso e. rubato il \npaese della Castellina del Chianti, e di là innoltratasi per \nPanzano andò saccheggiando il Mercatale di Greve, donde \nestese le sue rapine per sino ai subborghi meridionali di \nFirenze. \nDopo di chè il conte Alberigo con la sua cavalleria ritorse \nla marcia per venire verso la Val d’Ombrone e di là in Val \ndi Chiana a danni dei Montepulcianesi e del loro contado. \nArrivato costì egli divise una parte delle sue masnade fra \nAsciano, Torrita e altre vicine castella, o quivi \ncampeggiando si trattenne tutta l’estate dell’anno 1397, \nfino a che dopo la sconfitta di Mantova sofferta \ndall’armata del Visconti il Barbiano fu richiamato a gran \nfretta in Lombardia, per dove si avviò col maggior numero \nde’suoi cavalli, avendo lasciato alla guardia di Siena con \n300 lance mess. Brogiole, altro capitano di ventura. – \n(Ammir. Stor. Fior, Lib,. XVII). \nAumentavano sempre più nei Fiorentini i sospetti, in cui \nallora si viveva in Toscana per l’ambizione smoderata, la \nforza e l’influenza ognor crescente del signor di Milano; il \nquale nel breve giro di quattro anni (dal 1396 al 1400) \ndelle repubbliche di Siena, di Pisa e di Perugia erasi fatto \npadrone. A tali cose aggiungeva inquietudine la notizia \ndella pace nel Marzo del 1401 (stile comune) conclusa tra \ni Veneziani ed i Visconti, nella quale senza chiederlo e \nsenza mandato furono compresi con altri alleati i \nFiorentini. \nImperocchè uno de capitoli di quel trattato stabiliva, che \nMontepulciano, allora posseduto dai Fiorentini e preteso \nda’Senesi, e che Lucignano tenuto da’Senesi e preteso \nda’Fiorentini, stessero per dieci anni come si trovavano. \nLa qual pace nel dì 11 d’aprile seguente, fu poi dalla \nSignoria senza però alcun segno di festa, per Firenze \nbandita. \nFinalmente nel 1404 i Senesi essendo ritornati all’antico \nreggimento di repubblica, dopo aver licenziato il vicario \ndel Signore di Milano, governatore della città e dello \n\n\n\nStato, inviarono i loro ambasciatori a Firenze con pieno \nmandato di fermare la pace fra i due popoli; e questa a di \n6 apr. dello stesso anno fu conclusa a condizione, che ai \nFiorentini restasse stabilmente Montepulciano, e ai Senesi \nLucignano. \nTrovavasi allora castellano della rocca di Montepulciano \nBrando del fu Guccio della Badessa cittadino fiorentino, il \nquale prossimo a terminare il suo uffizio, nel febbrajo del \n1404 richiese al tribunale de’sei ufiziali delle \nfortificazioni del Comune di Firenze il residuo dello \nstipendio dovutogli dal Com. di Montepulciano, \nconsistente in lire 1053; la qual somma fu puntualmente a \nlui pagata nel di 27 dello stesso mese ed anno. \nUn codice della biblioteca Magliabechiana di Firenze (CI. \nXXV Num. 170) contiene la lista de’potestà, capitani o \ncommissari di Montepulciano, dall’anno 1390 fino al \n1632, raccolta per diligenza di Simone di Giuliano \nBagnesi, che nell’anno 1615 fu iv i capitano per madama \nCristina di Lorenza Granduchessa vedova, lasciata dal G. \nD. Ferdinando I signore di Montepulciano sua vita \ndurante la quale lista si riscontra concorde con la storia \nanche rapporto all’intervallo di tempo in cui \nMontepulciano, dal 1495 al 1511, tornò sotto il dominio \nsenese. \nTra il dicembre del 1399 e il luglio del 1400 esercitò in \nMontepulciano l’ufizio di potestà mess. Jacopo \nd’Alamanno, del quale fu dalla Signoria di Firenze, nel 15 \nagosto dell’anno 1404 cassata una sentenza che \ncondannava al taglio della testa un barbiere di \nMontepulciano per diversi delitti da esso lui commessi. – \n(carte della stessa Com.) \nFra le altre sentenze date dai podestà di Montepulciano, e \npoi cancellate dalla Signoria di Firenze, una fu per \ndeliberazione del 12 marzo 1419, che assolvè dal \npagamento di tremila lire cortonesi Andrea di Salimbene \ndegli Scotti da Montepulciano; e un’altra del 30 settembre \n1420, con la quale vennero liberati dalla morte due \nindividui di Montepulciano ch’erano stati condannati alla \npena capitale per diversi furti da mess. Bunaccorso Pitti \npodestà di detta Terra. (loc. cit.) \nCon deliberazione della Signoria di Firenze del 14 \ndicembre 1408 fu pure ordinato che il Comune di \nMontepulciano dovesse retribuire per ogni sei mesi al \ncastellano pro tempore di quella rocca cento fior. d’oro di \npaga; mentre con provvisione del dicembre 1412 lo \nstipendio semestrale del podestà di Montepulciano fu \ndeterminato dalla Signoria medesima in fiorini 600 d’oro \nda lire quattro per ciascun fiorino. Ma cotesto salario da \naltre deliberazioni posteriori Venne sempre più ai podestà \ndi Montepulciano risecato, siccome lo dimostra una \nprovvisione del 16 novembre 1416 della Signoria di \nFirenze, che lo ridusse a fiorini 550 ogni sei mesi, mentre \ncon altra riformagione dell’ag. 1433 fu nuovamente \ndiminuito sino a fior. 400 d’oro. \nFrattanto il Machiavelli nella sua storia, all’anno 1440, \nracconta un fatto che mostra la diligenza del governo \nfiorentino per sorvegliare, scuoprire e punire i suoi \nnemici. Era di questo numero uno il Card. Giovanni \nVitelleschi patriarca Alessandrino, capitano assoluto degli \neserciti del Papa Eugenio IV; sicchè a lui solo e non ad \naltri obbidivano. Occorse che a Montepulciano furono \nintercettate lettere, le quali il patriarca scriveva senza il \n\nconsenso del pontefice a Niccolò Piccinino che veniva \ndalla Lombardia in Toscana per rivoltare il governo di \nFirenze. \nChe Montepulciano soffrisse nuovi disastri all’occasione \ndella guerra mossa ai Fiorentini da Alfonso d’Ararona re \ndi Napoli,(anno 1447)e più apertamente nel 1479 dopo la \nmalaugurata congiura de’Pazzi dichiarata dal re \nFerdinando suo figlio e dal Pont. Sisto IV, lo dimostra non \ntanto una provvisione della Rep. Fior. del 16 ott. 1483, \nquando i Signori ordinarono, che per tre anni fosse \ndiminuito il salario ai potestà di Montepulciano a motivo \ndei danni sofferti dalle guerre passate, quanto ancora lo fa \nconoscere altra deliberazione del 12 aprile 1481, con la \nquale la Signoria di Firenze assolveva e liberava dal \npagamento di 1500 fiorini d’oro larghi il Comune di \nMontepulciano, cui furono somministrati a mutuo, a \ncondizione peraltro che la stessa somma nel giro di \nott’anni venisse impiegata nel restaurare la rocca e le mura \ncastellane della stessa loro Terra. \nFinalmente con deliberazione del 12 marzo 1493 i capitani \ndella parte e guelfa di Firenze esentarono dalla gabella che \ngli uomini e le merci del Comune di Montepulciano \npagavano al passo del ponte a Valiano sulla Chiana. (loc. \nCit.) \nNon so poi per qual consiglio, se fu la predilezione alla \ncasa de’Medici, o per colpa de’governanti, oppure \nincoraggiati dal fresco esempio della città di Pisa, o se \nmossi dagli intrighi degli esuli di Firenze, fra i quali \nfurono primi i figli di Lorenzo il Magnifico, che gli \nabitanti di Montepulciano, gridando libertà e lupa, alla \nrepubblica fiorentina nel marzo del 1495 si ribellarono. \nInfatti una deputazione de’Montepulcianesi, alla di cui \ntesta trovavasi mess. Lodovico Paganucci arciprete di \nquella chiesa collegiata, fu ben accolta in Siena, dove nel \ndi 4 aprile 1495 vennero firmati nuovi capitoli di \nsottomissione di Montepulciano ai signori di Siena, i quali \ninviarono in detta Terra per potestà Antonio di Giovanni \nde’Bichi cittadino senese, che si trovava commissario \ndella Rep. di Siena in Chianciano, a cagione delle tante \nvolte dibattuta controversia dei confini fra le due \nComunità limitrofe. – Vedere L’Articolo Com. di \nMontepulciano. \nUn si fatto accidente promosse nel senato fiorentino \nl’ordine a Pier Capponi, allora commissario del suo \nesercito, di staccare una parte di truppe dall’armata di Pisa \nper inviarla tosto alla volta di Val di Chiana. Frattanto i \nMontepulcianesi si davano ogni premura d’innalzare uan \nbastia incontro la torre che i Fiorentini avevano sul ponte \na Valiano per bombardarla e insignorirsi di quel passo, da \ndove però vennero con loro danno ributtati. Quindi le \ngenti armate de’Senesi e de’Montepulcianesi si raccolsero \nin numero di circa duemila alla villa di Gracciano, che dal \nponte di Valiano tre miglia discosto; ma sentendo che i \nFiorentini gli andavano a trovare, non gli aspettarono, \nsicchè presa da questi facilmente la villa, e messole il \nfuoco, tornarono negli alloggiamenti sulla testata del \nponte di Valiano. \nPoco dopo i Montepulcianesi si riaffacciarono una \nseconda volta avendo alla loro testa il general Giovanni \nSavello, intenzionati di venire alle mani davanti al ponte \nsuddetto con le genti della Rep. Fior., dalle quali furon \nnuovamente rotti e rimastovi prigione il Savello loro \n\n\n\ncapitano. \nIn questo frattempo peraltro l’oste fiorentina, avendo \nvoluto di notte tempo staccarsi dai suoi ridotti di Val di \nChiana per tentare di entrare nella Terra di \nMontepulciano, dopo breve zuffa rimisero 300 soldati \ndegli assalitori fatti prigioni dagli assaliti. – (Malavolti \nStor. San. Part. III) \nIn questo mentre Piero de’Medici con le forze dell’Orsini \ne de’Senesi contava di rientrare in Firenze; sicchè nel \n1496 attraversando egli con le sue genti la Val di Chiana, \nsi provò a forzare il ponte a Valiano guardato dai \nFiorentini per poi passare a Montepulciano, come paese \nche sosteneva la sua fazione. \nDondechè il governo di Firenze ma;ggiormente adontato \ndal delittuoso ardire, allo spirare di settembre di \nquell’anno, dopo aver dichiarato Piero de’Medici ribelle, \ne promesso 4000 scudi di taglia sulla sua vita, mandò il \nconte Rinuccio da Marciano con mille fanti e 200 uomini \nd’arme in Val di Chiana per respingere a viva forza \nogn’impeto degl’Orsini di Pitigliano e di Piero de’Medici, \nsiccome infatti quel capitano corrispose al desiderio della \nRep. con la sconfitta de’faziosi, che fuggirono \nvituperosamente con perdita di una parte delle loro \nartiglierie. \nMa troppi erano i nemici de’Fiorentini, avendo in questo \nmedesimo tempo contro di essi il Papa, i Senesi, i Pisani, \nil duca di Milano, i Lucchesi, i Veneziani, il partito \nMediceo dentro e fuori della città. In vista delle quali cose \ni Senesi, presa occasione da’travagli che riceveva Firenze \nda tanta gente volta al suo danno, comandarono alla sua \noste di scendere ben provvisti da Montepulciano al ponte \na Valiano per battere la bastia guardata dai soldati del \nComune di Firenze. In tali frangenti i Fiorentini con poca \nloro dignità proposero una tregua per cinque anni, \npromettendo ai Senesi di disfare l’accennata bastia, e \npermettendo allo stesso nemico di poter edificare \nqualunque fortezza fra Montepulciano e le Chiane. A \nqueste favorevoli condizioni la Rep. di Siena, che allora \nera governata da Pandolfo Petrucci, accettò la proposta \nsospensione d’armi. – (Ammir. Stor. Fior. Lib. XXVII). \nEra già compito da qualche tempo il quinquennio della \ntregua testè accennata quando Pandolfo Petrucci, \nparendogli tempo opportuno di cavar qualche frutto \nda’Fiorentini circondati da tante difficoltà, derivate \nspecialmente dalla guerra di Pisa, nel principio del 1505 \nmandò un suo confidente al gonfaloniere perpetuo della \nrepubblica, Pier Soderini, proferendosi di ajutare i \nFiorentini di cento uomini d’arme per quell’anno e di 50 \nnegli anni seguenti per servirsene nella guerra di Pisa, e di \nprestar loro ogn’altro ajuto e favore per conto di \nquell’impresa, purchè il Comune di Firenze si fosse \nobbligato dopo riacquistata Pisa di rinunziare al governo \ndi Siena tutte le ragioni che aveva sopra Montepulciano. \nSe la proposta del Petrucci non fu accennata nei termini \nqui esibiti, ne conseguitò peraltro, che nell’aprile del 1506 \nla tregua fra i due governi fu per altri tre anni prolungata, \nobbligandosi i Senesi di non s’impacciare nelle cose di \nPisa, siccome il governo di Firenze promise di non volersi \npiù travagliare di quelle di Montepulciano, a costo \neziandio che quei Terrazzani di lor proprio e libero \nmovimento cercassero di darsi ai Fiorentini. – (Ammir. \nOper. cit. Lib. XXVIII). \n\nGiunti all’anno 1511, e il tempo della prorogata tregua fra \ni Senesi e i Fiorentini essendo terminato, non si metteva \npiù in dubbio che questi ultimi, divenuti finalmente \nsignori di Pisa, non rivolessero Montepulciano e già per \nordine dei Dieci di guerra si vedeva che molti uomini \nd’arme dal contado pisano andavano verso i confini di \nSiena intanto che Niccolò Machiavelli segretario della \nrepubblica Fior. inviavasi a disdir la lega ch’erasi coi \nSenesi contratta. Dondechè Pandolfo Petrucci signor di \nSiena per non rendersi inimico il popolo, se trattava egli \nstesso di cedere Montepulciano ai Fiorentini, interpose il \nPont. Giulio II a farsi mezzano di questa restituzione, e \ninsiememente a concludere lega tra l’una e l’altra Rep. a \ndifesa de’due stati. Ma avendo dovuto procedere in simil \npratica con molta cautela, acciocchè i Montepulcianesi, \nrisapendo ciò, non facessero da per loro quello che \nintendevano di fare i Senesi, si perdè oltre un mese nelle \ntrattative. Finalmente nel giorno 3 settembre 1511, \nsecondo l’Ammirato, ma nel mese innanzi, secondo una \nlettera della Balia di guerra scritta da Firenze nel 26 \nagosto 1511 a Piero Guicciardini commissario a \nMontepulciano, restò compito il trattato di alleanza \nreciproca fra le due repubbliche per 95 anni col patto ivi \nespresso della restituzione di Montepulciano al Comune di \nFirenze, e di mantenere Pandolfo Petrucci coi suoi \nfigliuoli al reggimento del governo senese. \nBentosto il Com. di Firenze fece prendere possesso di \nMontepulciano da Osmannozzo Deti, avolo materno di \nClemente VIII Aldobrandini, il quale si trovava in quel \ntempo podestà in Arezzo, e fu a lui consegnata la Terra da \nJacopo Simonetta auditor di ruota mandatovi a \nquest’effetto da Giulio II, siccome due giorni dopo il \ncastellano tenutovi da’Sanesi rese la consegna della rocca. \n– (Ammir. Stor. Fior. Lib. XXVIII. – Riformag. di Fir.) \nVennero poi a Firenze dieci ambasciadori da \nMontepulciano per far la sottomissione solenne alla \nSignoria, dalla quale ottennero onorevoli capitolazioni \ncontenute in 27 articoli relativi alla forma civile ed \neconomica del suo governo. – Il primo potestà \nde’Fiorentini dopo la suddetta dedizione di Montepulciano \nè rammentato nel codice della Magliabechiana di sopra \ncitato; il quale fu Lorenzo di Niccolò d’Ugolino Martelli \ncittadino fiorentino, che dal novembre del 1511 al mese di \nmaggio del 1512 vi fece ragione. Era quello stesso \nLorenzo Martelli capitano di Montepulciano cui furono \ndirette nel 13 e 15 gennajo del 1512 due lettere dai Dieci \ndi balia di guerra di Firenze in risposta ad altre sue circa ai \nlavori da farsi alla fortezza di Montepulciano secondo \nanche l’avviso di Antonio da San Gallo, quale dicono \n(scriveva Lorenzo Martelli nel 5 gennajo suddetto in una \ndelle lettere già annunziate, che fu qui, cioè, in \nMontepulciano – (Gaye, Carteggio inedito di Artisti T. II. \nMolini 1840). \nInfatti Antonio da San Gallo era stato il latore della lettera \nche i Dieci di balia nel 26 ago. 1511 inviarono a Piero \nGuicciardini commissario di Montepulciano, la quale è \npubblicata nel T. II del Carteggio inedito già citato. \nCon essa è avvisato quel commissario che sarà di questa \napportatore Antonio da S. Gallo, quale noi mandiamo così \na ciò sia teco et li mostri cotesta fortezza, et senza \ndimostrazione veggiate quello fossi da fare per \nfortificazione di essa. Et veduto et esaminato bene tutto \n\n\n\ninsieme, lo rimanderai in qua bene informato di quello \nsarete rimasto d’accordo con fare ne rapporti una bozza, o \nvero modello. \nPoco dopo peraltro, essendo stati riammessi in Firenze i \nMedici, e qualche anno appresso salito sulla cattedra di S. \nPietro il figlio di Lorenzo il Magnifico col nome di Leone \nX, si sospesero in Montepulciano le operazioni di guerra, \nmentre che costà sorgevano opere stupende di arte. Tale \nriescì il vaghissimo tempio della Madonna di S. Biagio \ncol disegno e direzione del celebre Antonio da San Gallo, \nnel tempo stesso che si riedificava l’altra devota chiesa di \nS. Agnese fuori di Montepulciano, e che il Card. Antonio \ndi Monte sul modello dato dallo stesso Antonio da San \nGallo faceva innalzare nella parte più eminente della \nTerra d’avanti la piazza del Duomo di Montepulciano un \nsontuoso palazzo, poi de’Pucci, quindi del Granduca \nFerdinando I, oggi de’sigg. Contucci, il quale palazzo \ncome opera di buonissima grazia lavorata e finita fu \nvantato dal Vasari, comecchè rapporto a ciò non tutti \naderiscono al parere del biografo aretino. \nE perchè, attesa la grandezza dell’edifizio non che del sito \ndove il medesimo e fabbricato, era intenzione del \ncardinale di Monte di congiungere con detto palazzo un \nportone delle mura della Terra di Montepulciano, e per \nvia di lumaca passare a suo piacere dall’uno all’altro, la \nSignoria di Firenze nel 17 novembre 1519 scrisse allo \nstesso Antonio di Monte Card. di S. Prassede una lettera, \nche fu pubblicata in gran parte nel T. Il N.º XCV del \nCarteggio di artisti di sopra rammentato. \nRispetto alle case preesisienti nel luogo dove sorse il \npalazzo suddetto, e come poi cotesta fabbrica fosse \nrivendicata da Ferdinando I per esser i Granduchi \nchiamati eredi di Fabiano di Monte, veggasi una sentenza \ndel Magistrato supremo di Firenze del 10 settembre 1589. \n– (Arch. della Comunità di Montepulciano, e nel Segreto \nMediceo, Filza de’Negozi di Montepulciano dal 1608 al \n1613 sotto il governo della granduchessa Cristina \nmadre). \nMosse le armi da Clemente VII (anno 1529) contro la \npatria in tale occasione andarono genti da Siena per \noccupare Montepulciano; ma la stessa popolazione unita \nal presidio fece fronte e seppe difendersi tanto che giunse \nin suo ajuto la compagnia di milizie condotta da \nNapoleone Orsini, uno de’capitani dell’esercito \nfiorentino; talchè i Senesi dovettero ritirarsi di là tanto più \npresto, in quanto che lo stesso Pont. aveva mandato sotto \ndi 24 apr. 1530 un breve ai magistrati di Montepulciano \nper assicurarli che non sarebbero stati molestati in modo \nalcano dall’esercito del Principe d’Oranges, che il paese \nloro sarebbe rimasto esente da qualunque contribuzione a \nforma de’patti promessi. – (Arch. Dipl. Fior. Carte della \nCom.di Montepulciano). \nMa appena accaduta la resa di Firenze, anche \nMontepulciano dovè seguitare la stessa sorte, e quindi \nricevere l’onore di alloggiare il Pont. Clemente VII \nmentre si recava al gran matrimonio di Marsilia, siccome \nfu ricevuto costà 5 anni appresso il Pont. Paolo III nella \nsua gita al congresso di Nizza, accolto nel palazzo del \nCardinale Antonio di Monte. – Qualche tempo dopo visitò \nMontepulciano il duca Cosimo I, quando si vuole che il \nComune, liberato dalle molestie sofferte durante la guerra \ndi Siena, innalzasse a sue spese la bella fortificazione che \n\nsi vede alla porta di Gracciano; e fu ad istanza dello stesso \nduca, e per le incessanti premure del cardinale Giovanni \nRicci Montepulcianese, che questa da lui benamata patria \nnell’anno 1561 venne decorata della dignità vescovile, e \nqualificata nobile città. \nIn quella stessa circostanza Cosimo I pare che designasse \nin Montepulciano due tribunali collegiali per le prime e \nseconde appellagioni; in vigore della quale \ndeterminazione sovrana i magnifici componenti della \nmagistratura civica sarebbero stati i giudici delle prime, e \ndal consiglio della stessa magistratura si sarebbero eletti i \ngiudici delle seconde appellagioni. – Non meno benevolo \nverso i Montepulcianesi furono i due figli che \nsuccederono nel trono di Toscana a Cosimo I, ma \nspecialmente un favore distinto ottennero dal terzo \nGranduca. che nel suo testamento destinò i capitanati di \nMontepulciano e di Pietrasanta al libero governo della \nGranduchessa Cristina di Lorena sua moglie. La qual \nprincipessa essendo stata arricchita da Ferdinando I di un \nappannaggio assai pingue, ed eziandio di sua natura assai \namorevole, potè e volle esercitare molti atti di \nbeneficenza, proteggendo precipuamente gli ecclesiastici, \ne favorendo tutto ciò che tendeva ad accrescere il culto e \ndecoro della religione. \nQuindi nelle Notizie del cardinal Roberto Nobili di \nMontepulciano da A. Parigi nell’anno 1836 pubblicate, \nleggesi un motuproprio dato da quella Granduchessa li 13 \nott. 1612 nel tempo che la principessa medesima trovavasi \nin Montepulciano. Esso è relativo ai provvedimenti \nordinati per il sollecito proseguimento della fabbrica del \nnuovo duomo di Montepulciano; e affinchè si potessero \nivi al più presto celebrare i divini uffizj, fu ordinato di \nchiudere una navata per progettare a terra il vecchio \nduomo onde ampliar la piazza, e con quei materiali \ncontinuare la fabbrica per terminare le altre due navate. Vi \nsi leggono prescritti altri ordini relativi \nall’amministrazione economica, al cancelliere \ncomunitativo, al consiglio generale della città, al capitan \ndi giustizia, e a Guido de’Nobili soprintendente alla stessa \nfabbrica, per modo che ognuno dasse aiuto e favore in \nqualunque siasi interesse gli sì competeva. \nL’autorità sovrana della Granduchessa Cristina sopra \nMontepulciano era libera ed estesa in guisa che di suo \nmotuproprio nominava il capitano, il cancelliere, il \ncomandante della piazza e della rocca, sino al punto che \ngiunse con l’annuenza del Granduca Ferdinando II suo \nnipote a far coniare una moneta d’argento in Firenze. Era \nun testone appellato Quarto di Ducatone, che da una parte \naveva una testa muliebre velata e le parole \nintorno:Chrrist. Loth. M. D. Etrur. D. M. P. cioè, \nChristina Lotaringia Magna Ducissa Etruriae Domina \nMontis Politiani. \nAlcuni interpretarono le tre lettere D. M. P. metallis \nPetraesanctae, comecchè le miniere argentifere del \nvicariato di Pietrasanta già da molti anni innanzi per \nordine del governo fossero abbandonate. – Nel rovescio \ndella moneta medesima vedevasi l’arme di Lorena \ninquartata alla Medicea con le seguenti parole intorno: \nMoneta nova Florent. cusa 1630. – (Orsini, delle Monete \nde’Granduchi di Toscana). \nMancata nella Granduchessa Cristina (anno, 1636) la \nprotettrice e signora di Montepulciano, questa città con \n\n\n\ntutto il suo capitanato ritornò sotto il governo immediato \nde’Granduchi, dai quali al pari degli altri paesi, \ntemporariamente fu separata dalle vicende politiche cui \nnel principio del sec. attuale la Toscana trovossi avvolta. \nNel tempo che cotesta contrada faceva parte del \nDipartimento dell’Ombrone, Montepulciano fu dichiarato \ncapo luogo di un circondario di sottoprefettura. \nFinalmente nella stessa città con motuproprio del di 2 \nagosto 1838 venne eretto un tribunale collegiale di prima \nistanza, mentre per il corso di quattro secoli e mezzo essa \nera stata governata nel civile e criminale dai potestà \nch’ebbero poi il titolo di capitani, o di commissari, e \nfinalmente di vicarj regj. \nIn quanto alla celebrità degli uomini nativi di \nMontepulciano pochi altri paesi proporzionatamente alla \npopolazione stanno alla pari di questa Città, donde \nescirono dodici cardinali, un pontefice, 32 vescovi, oltre \nmolti altri prelati, senza dire dei dotti e letterati più \ndistinti, fra i quali valgono per tutti il cardinal Roberto \nBellarmino e Angiolo Cini detto il Poliziano. Di molti \naltri illustri uomini Montepulcianesi potrà, chi lo voglia, \nsoddisfarsi nelle Notizie del Card. Roberto Nobili e d’altri \nillustri Poliziani, raccolte da A. Parigi, opera in 8º \npubblicata in Montepulciano pel Fumi nel 1836. \nChiese e Stabilimenti pii di Montepulciano. – La prima \nper ordine di dignità la chiesa cattedrale, fabbrica \ngrandiosa a tre navate con facciata di travertino costruita \nnel principio del secolo XVII accanto alla vecchia \ncollegiata, che fu demolita per ingrandire la piazza, meno \nperò il suo campanile, il quale fu alzato verso la metà del \nsecolo XV, ed a cui riferisce un breve del Pont. Sisto IV \nspedito li 22 maggio 1476 a Fabiano Benci arciprete della \npieve di Montepulciano. Lo stesso Pont. Quattr’anni dopo \ndichiarò cotesta chiesa collegiata esente dalla \ngiurisdizione del vescovo di Arezzo, e conseguentemente \nsotto la protezione immediata della S. Sede, concedendo \nvarj privilegi al suo pievano con titolo di arciprete mitrato \nnon che al suo capitolo. \nFece il primo disegno della nuova cattedrale \nBartolommeo Ammannati, quindi lo Scalzo lo ingrandì, e \nsu quest’ultimo modello più assai dispendioso, e in più \nampie dimensioni, se non almeno in migliori forme, fu \ninnalzata la fabbrica, la quale restò compita nel 1680, e \nconsacrata nel 19 giugno 1710. \nFra le opere di belle arti che adornano questo tempio non \nvi è cosa, a parer mio, che arrivi in pregio quattro statue e \ndue basso-rilievi in marmo bianco di Carrara, che \nformavano parte di più vasto lavoro del celebre Donatello \nfatto per Mons. Bartolommeo Aragazzi di Montepulciano. \nLe quali statue sono l’avanzo di un grandioso cenotafio \nesistito nella disfatta chiesa collegiata, da lunga mano \nabbandonato, in gran parte rotto e disperso. Due di esse \nstatue veggonsi attualmente all’altar maggiore, e due altre \ncon due bassorilievi furono poste a caso in diversi punti \ndella stessa cattedrale. \nLa chiesa della Madonna di S. Biagio, se non è la prima \nper dignità ecclesiastica, essa lo è certamente per dignità \narchitettonica. È opera sublime di Antonio fratello di \nGiuliano da Sangallo, che ne fece il disegno sotto il \npontificato di Leone X, e che fu il direttore della fabbrica \nda esso due volte l’anno visitata. Questo tempio, tutto di \ntravertino lavorato, è un giojello, cui forse altro non \n\nmanca che una custodia, e che sarà sempre riguardato \ndagl’intelligenti come un modello del più appurato gusto \narchitettonico per la forma, per le proporzioni, e per la \ngrazia di quell’ordine dorico, da cui per ogni lato con \ntanto gusto e soddisfacente armonia venne dal suo autore \ndecorato. Antonio da Sangallo non, ebbe di questo tempio \nlavoro che meglio potesse far conoscere la sua virtù; ne \nedifizio architettonico gli si potrebbe porre a confronto se \nnon il tempio della Madonna delle Carceri a Prato, opera \ndivina del suo fratello Giuliano. \nL’iconografia del sacro edifizio della Madonna di S. \nBiagio raffigura una chiesa greca con due campanili \nuniformi in linea alla facciata principale, mentre dal lato \ndella tribuna termina con un semicircolo. I bracci della \ncroce sono forniti di pilastri d’ordine dorico accoppiati a \ncolonne, e fra gl’intercolonii sorgono le cappelle entranti \nnel muro con sfondo proporzionato. Introducono nel \ntempio tre porte aperte nelle tre facciate, che due laterali e \nl’altra di mezzo. La lunghezza e larghezza totale della \nchiesa e di braccia 55, e 7 soldi; la grossezza de’muri \ninferiori di braccia 2 e 15 soldi. All’altezza di braccia 16 \ndal pavimento gira intorno un frontone che viene coronato \ndi una cornice, sulla quale in mezzo alla crociata poggia il \ntamburo della cupola contornato da 16 pilastri d’ ordine \njonico, sopra il quale, s’innalza un’elegante duomo con \nsua lanterna; per modo che l’altezza totale del tempio dal \ncupolino a terra è braccia 82. \nVolle il Sangallo che questa chiesa fosse fiancheggiata da \ndue campanili a facce simmetriche uno dei quali fu \ncompito sotto gli occhi del suo maestro, che differenziò \nciascun ripiano con un ordine architettonico vario e \nsempre vago, cioè il primo dorico, il secondo jonico, il \nterzo e quarto corintio, terminando l’ultimo con una \npiramide a otto facce, ornata di cornici e riquadrature. \nNè meno elegante fu con ottimo successo e felicemente \neseguita la facciata posteriore, la quale dal Sangallo si \nvolle diversa dalle tre altre, terminandola con un \nsemicircolo adorno di quattro pilastri, che sorreggono un \ncornicione, sul quale gira una balaustra che serve di \nparapetto ad una vaghissima terrazza. \nQuesto tempio ebbe principio nel 1518 e fu con molta \ncura e sollecitudine compito e consagrato nell’anno 1537. \nCon lettere patenti del 19 novembre 1519 dirette a Gio. \nMaria di Monte Arciv. Sipontino (quello stesso che nel \n1550 saIì sulla cattedra di S. Pietro col nome di Giulio III, \ne a Girolamo vescovo d’Ascoli, due delegati pontificii, in \naggiunta ad una precedente bolla del 2 apr. 1519, il Pont. \nLeone X concedè agli operai del Comune di \nMontepulciano facoltà di erogar nella fabbrica della nuova \nchiesa di S. Biagio tutte le elemosine fatte e da farsi alla \nMadonna di quella chiesa per sostituirla all’antica che \nconsisteva in una specie di torre posta fuori delle mura di \nMontepulciano, torre che per indulto pontificio il Comune \nmedesimo fece abbattere per sostituirvi l’attuale \nbellissima del Sangallo. \nÈ un danno che cotesto tempio sia fuori di città e a piè \nd’una alquanto ripida strada; ma il forestiero che capita a \nMontepulciano sarà ben contento di far quella gita, dove \noltre il soddisfare la sua curiosità per il lato architettonico, \ntroverà pascolo anche per la parte pittorica, massimamente \nnel contemplare un gran quadro storico rappresentante il \nmartirio di S. Biagio, situato in un altare a cornu \n\n\n\nepistolae, che è una delle migliori e più ben conservate \npitture a olio di Giovanni Mannozzi da S. Giovanni. \nNella grandiosa chiesa di S Agnese, posta fuori la porta \nomonima, ossia di Gracciano, sulla strada R. che dalla Val \ndi Chiana sale alla città, si conservano le ceneri della S. \nVergine montepulcianese, di cui porta il tilolo; la quale fu \neretta nel 1306 sotto l’invocazione di S. Maria Novella \ncon annesso claustro per abitarsi da monache della regola \ndi S. Domenico. \nNel 1 345 subentrarono costà i religiosi dello stesso \nordine, i quali vi restarono fino alla loro soppressione, \naccaduta nel 1783, per dar luogo ad altri religiosi; cioè a \nFrancescani Riformati, che costà furono traslatati dal loro \nantico convento di Ponte Castello, posto fuori della porta \ndi Gozzano, una volta Porta Gavina. \nLa chiesa di S. Francesco, già di S. Margherita nel Sasso , \nsorse nel 1269 per le premure di Angelo del fu Danese, \nappellato anche Danesi da Montepulciano, quindi abitata \ndai Frati Minori Conventuali, che nel secolo XVII la \nriedificarono in più ampie e regolari forme col bel \nconvento annesso, dedicandola al Serafico loro padre S. \nFrancesco d’Assisi Soppressa nel 1809 questa famiglia \nreligiosa, nel locale medesimo furono trasferite le \nmonache Francescane dall’antichissimo convento di S. \nChiara che era nel suburbio occcidentale della città. \nInfatti le Clarisse erano già stabilite in Montepulciano nel \n31 dicembre 1286, quando Fr. Jacopo del fu Bencivenni \nda Siena guardiano de’Minori di Montepulciano ed altri \nfrati di quel convento, come esecutori lasciati da donna \nImelda vedova di Bulgarello conte di Chianciano, per \nsoddisfare alcuni legati lasciati dalla prenominata \ndonatrice, venderono ad Angelo del fu Danese un podere \nposto a Petrojo e la metà di um mulino, entrambi \ncompresi nel distretto di Montepulciano, per il prezzo di \nlire 1214 cortonesi. Quindi nel dì due del marzo, \nsuccessivo, il suddetto Angelo del fu Danese rivendè al \nComune di Montepulciano lo stesso podere e la metà, per \nindiviso di detto mulino, a ragione di lire mille cortonesi \nper il podere, e di lire 214 per la metà del mulino. – \n(Arch. Dipl. Fior. Carte della Com. di Montepulciano). \nLa prima chiesa de’Frati Domenicani di Montepulciano \nesisteva sulla fine del sec. XIII nelle vicinanze della \npieve, dove in seguito fu eretto un convento nell’area già \noccupata della casa di un eretico stata data a quei religiosi \ndal Pont. Bonifazio VIII per bolla del 13 feb. 1296. La \nqual casa era stata confiscata dalla S. Inquisizione di \nRoma, a Francesco detto Cisporo, per avere in essa \naccolto e protetto gli eretici. – (Arch. Dipl. Fior. Carte \nde’Domenicani di Montepulciano). \nLa chiesa del Gesù, di figura rotonda, elegante e ornata di \nstucchi, fu innalzata con l’annesso collegio dai PP. \nGesuiti mercè un ricco patrimonio lasciato a quella \nsocietà da Alessandro Salimbeni nobile polizianese. \nAppena soppressa la società Gesuitica, l’Immortale \nLeopoldo I nel 1775 donò con la chiesa il grandioso \ncollegio de’Gesuiti al vescovo di Montepulciano; il quale \n10 anni appresso vi trasferì il parroco di S. Bartolommeo, \ncui assegnò per canonica una parte della fabbrica, mentre \nla porzione maggiore fu ridotta ad uso di seminario \nvescovile con un liceo annesso per le pubbliche scuole. \nLa chiesa di S. Agostino, già abitata dai religiosi \nAgostiniani, fu rifabbricata alla fine del sec. XIV, e \n\nchiamavasi la Chiesa nuova . Quattrocent’anni dopo venne \ninteramente rifatta più grandiosa da quei religiosi, la cui \nfamiglia restò soppressa sotto il regime straniero (anno \n1809), finchè alla ripristinazione fu data ai PP. Serviti, che \nritornarono in Montepulciano dopo essere stati espulsi \nall’epoca della soppressione testè accennata dalla loro che \nconvento di S. Maria, situato nel pomerio superiore della \ncittà. – Attualmente in S. Agostino è stata annessa la cura \ndi S. Mustiola. \nAnche questa chiesa di S. Mustiola conta una data \npiuttosto antica; poichè essa in origine era membro del \nmonastero de’Canonici Regolari Agostiniani di S. \nMustiola di Chiusi, cui spettava la nomina del rettore, \nmeno i casi che non lo, avesse nominato il pontefice. Tale \ncaso, per esempio, accadde allorquando il Pont. Eugenio \nIV con breve del 22 gennajo 1443 conferì a Bartolommeo \ndi Domenico da Siena dell’ordine di S. Agostino la \nrettoria della chiesa parrocchiale di S. Mustiola in \nMontepulciano, della diocesi d’Arezzo, di data del \nproposto e canonici regolari del monastero di S. Mustiola \ndi Chiusi. – (Arch. Dipl. Flor. Carte di S. Agostino di \nSiena). Alla suddetta parrocchia di S. Mustiola fu unita \nnel 1609 l’altra di S. Bernardo, per dare quest’ultima \nchiesa; alle monache di S. Agnese, e finalmente dopo la \nmetà del passato secolo le stesse parrocchie furono riunite \nnella suddetta chiesa di S. Agostino. \nIl convento e chiesa della Maddalena de’Padri Cappuccini \nconta la sua origine dal 1532, quando quei religiosi furono \nchiamati a Montepulciano alla custodia di un devoto \neremo situato nel monte che da esso prese il nome della \nMaddalena. \nStabilimenti di beneficenza, ed istruzione pubblica .– Fra i \nprimi stabilimenti di carità si contavano fino dal secolo \nXIII, oltre l’ospedale, ossia casa della Misericordia della \nFraternita, non meno di quattro spedaletti ne’subborghi di \nMontepulciano; uno de’quali appellossi di S. Giovanni e \ndi S. Martino fuori la porta di Gracciano; 2° un altro era \nchiamato lo spedale di S. Maria alla porta Gavina, ora \nporta a Gozzano; 3° l’ospedale di Fonte del Vescovo, e il \n4° l’ospedale di S. Pietro fuori della porta di Cagnano , o \ndelle Farine. – Cotesti spedaletti da lunga mano sono stati \nsoppressi e riuniti al vasto e ben provvisto spedale di S. \nCristoforo esistente dentro la città. \nAi prenominati stabilimenti più ne richiama una \nprovvisione della Signoria di Firenze del 7, agosto 1414, \nla quale esentò i quattro spedali situati nel territorio di \nMontepulciano dal pagamento di un’imposizione messa \nsopra tutti i luoghi pii del territorio fiorentino; ed una \nconsimile esenzione fu rinnovata nel 23 aprile del 1415 \nrispetto ai danni sofferti dai Montepulcianesi nelle passate \nguerre, e specialmente dallo spedale di S. Martino e da \nquello di S. Maria di porta Gavina. \nIn quanto all’istruzione letteraria e scientifica, oltre il \nseminario vescovile, havvi costà un liceo municipale, \ndove la gioventù secolare e i chierici ricevono l’istruzione \nscientifica da tre professori, di teologia, cioè, filosofia e \nistituzioni civili, dopo aver fatto il loro corso di letteratura \nsotto maestri di lingua latina e di rettorica pagati da una \npia eredità a tal uopo lasciata da Niccolò Parri \ngiureconsulto Montepulcianese. \nUn frequentato e ben regolato conservatorio per le \nfanciulle era in S. Girolamo, traslocato non da molto nella \n\n\n\nfortezza da basso alla porta di Gozzano. Ivi sono ricevute \nin convito giovincelle civili, e profittano di quelle scuole \nanche altre donzelle della città; oltrechè per la classe del \npopolo vi sono pure le scuole normali, o Leopoldine. \nNon manca tampoco a questa città un elegante teatro, \ndisegnato dal Prof. Castagnoli. L’accademia letteraria \ndegl’intrigati si aduna nelle sale dello stesso teatro. \nVi è un ricco Monte di pietà, la cui fondazione deve \nessere posteriore al rescritto del Granduca Cosimo I, \nquando supplicato dai Montepulcianesi a voler concedere \nil domicilio nella loro città a un dato numero di ebrei, \nsiccome vi erano ne’tempi andati ricusò di concederlo a \nmotivo della loro fenerazìone. \nIl palazzo di residenza del magistrato civico, che con la \neminente torre contasi fra le buone fabbriche della città, \nesisteva sino dal sec. XIII, non però nella forma grandiosa \nche ora si vede, perchè riedificato sul declinare del secolo \nXIV. \nInfatti fu nella sala del nuovo palazzo di residenza \nde’priori di Montepulciano; dove, che nel dì 23 novembre \n1381, venne approvata una riformagione dal parlamento \ngenerale che confermava a vita a Giovanni e a Gherardo \ndel Pecora il titolo e le attribuzioni di difensori e \nconservatori di Muntepulciano e di tutto quel distretto. \nFra gli edifizj privati noi già abbiamo poco sopra \nrammentato il palazzo che fu del Card. Antonio di Monte, \nattualmente della nobil famiglia Contucci, situato pur esso \nal pari del palazzo pubblico e del Pretorio nella piazza del \nDuomo. Anche il pala zzo Buccelli e quello del pont. \nMarcello II Cervini, passato ne’suoi eredi, contansi fra le \nbuone fabbriche di Montepulciano. Quest’ultimo è stato \nacquistato nel secolo attuale dal C. Carradori di Macerata, \nda cui l’ereditò l’unica sua figlia la duchessa d’Altemps di \nRoma che passa in Montepulciano qualche mese ad \nabitarlo. \n \nCENSIMENTO della Popolazione della città di \nMONTEPULCIANO a quattro epoche diverse, divisa per \nfamiglie. \n \nANNO 1551: Impuberi maschi -; femmine -; adulti \nmaschi -, femmine -; coniugati dei due sessi -; \necclesiastici -; numero delle famiglie 780; totalità della \npopolazione 3750. \nANNO 1745: Impuberi maschi 337; femmine 294; adulti \nmaschi 261, femmine 447; coniugati dei due sessi 728; \necclesiastici 247; numero delle famiglie 553; totalità della \npopolazione 2314. \nANNO 1833: Impuberi maschi 321; femmine 421; adulti \nmaschi 441, femmine 563; coniugati dei due sessi 904; \necclesiastici 87; numero delle famiglie 616; totalità della \npopolazione 2737. \nANNO 1839: Impuberi maschi 402; femmine 338; adulti \nmaschi 426, femmine 616; coniugati dei due sessi 922; \necclesiastici 110; numero delle famiglie 652; totalità della \npopolazione 2814. \n \nDIOCESI DI MONTEPULCIANO. – È uno de’vescovati \nmoderni della Toscana, eretto nel secolo XVI a spese di \ndue altre dioces i limitrofe; cioè di quella dl Arezzo cui \napparteneva la chiesa sottomatrice, gia pieve Nullius di \nMontepulciano, e della diocesi di Chiusi, dalla quale \n\ndipendevano varii popoli della stessa Comunità. \nInfatti la cattedrale di questo vescovato corrisponde \nall’antica Madre Chiesa de Politiano, (S. Maria di \nMuntepulciano) della quale è fatta menzione nell’esame di \ntestimoni in Siena nell’anno 715, all’occasione della \ncelebratissima causa ecclesiastica allora pendente davanti \nun tribunale di regio diritto. – Non si conosce l’epoca \nprecisa in cui la chiesa maggiore di Montepulciano fu \neretta in collegiata; bensì il di lei pievano fino dal \nprincipio del secolo XIII era decorato del titolo \narcipretale, siccome apparisce da una bolla dei Pont. \nOnorio III del di 11 ott. 1217 diretta all’arciprete della \npieve di S. Maria di Montepulciano della Diocesi aretina. \nAnche del suo capitolo si fa parola in una deliberazione \ndel 26 maggio 1318, colla quale quel clero decise, che per \nl’avvenire il capitolo de’canonici si sarebbe ristretto a \nsette, compresa la dignità dell’arciprete, e ciò per \nl’aggravio che risentiva il patrimonio della chiesa \nmedesima dall’eccessivo numero de’canonici che vi si \ncontavano. – (Arch.Dipl.Fior. Carte della Com. di \nMontepulciano.) \nAccrebbe gli onori all’arcipretura della collegiata predetta \nun breve del Pont. Bonifazio IX sotto di 9 aprile 1400 \ndiretto all’arciprete Giacomo di Bartolommeo Aragazzi \ncui fu conferito il titolo abaziale con l’uso della mitra e del \nbaculo. Nel 1478, 23 maggio, alle istanze dell’arciprete \nFabiano Benci di Montepulciano, il Pont. Sisto IV accordò \nl’aumento di due canonici al capitolo della sua chiesa \ncollegiata, e due anni dopo lo stesso pontefice con bolla \ndiretta all’arciprete medesimo, ch’era pure notaro \napostolico, dottore di decreti, chierico di Camera e \ncanonico della Basilica di S. Pietro di Roma, dichiarò \nimmediatamente soggetta alla S. Sede apostolica la chiesa \narcipretura di Montepulciano col suo piviere, esentandola \ndalla giurisdizione del vescovo di Arezzo, oltre il \nprivilegio che concedeva a quegli arcipreti facoltà di con \nferire gli ordini minori e dare la benedizione episcopale al \npopolo tanto in chiesa quanto fuori, di usar mitra, \npastorale, abito e insegne episcopali; e ciò nel tempo che \naccordava ai canonici di Montepulciano l’uso degli \nalmuzzi, cappe ed altro nella stessa guisa dei canonici di \nFirenze e di Arezzo. – Nel 21 febb, 1528 il Pont. \nClemente VII con bolla spedita da Orvieto a Vincenzio \nAragazzi, altro arciprete della chiesa collegiata di S. Maria \ndi Montepulciano Aretinae, sine nullius Diocesis, gli dava \nfacoltà di accrescere fino a dieci il numero dei canonici \ndel suo capitolo, dove, già sei anni innanzi era stato \nfondato un canonicato col titolo di prepositura. A queste \ndignità si aggiunsero in seguito altre due; cioè nel 1561 \nl’arcidiaconato, e nel 1673 il primicerato. \nA cotante onorificenze della chiesa di Montepulciano, \nmancava la dignità episcopale, e questa si ottenne per le \ncure del Granduca Cosimo I e del cardinale \nmontepulcianese Giovanni Ricci, il quale ultimo rinunziò \na benefizio della nuova, mensa vescovile la doviziosa \ncommenda che egli godeva della badia di S. Pietro a Ruoti \nin Val d’Ambra, allora quando nel 1561 la pieve di \nMontepulciano dal Pont. Pio IV fu eretta in cattedrale \nimmediatamente soggetta alla S. Sede. \nQualora si eccettui la chiesa parrocchiale della badia a \nRuoti, situata in Val d’Ambra in mezzo ai popoli della \ndiocesi aretina, dalla quale fu staccata all’epoca \n\n\n\ndell’erezione del vescovato di Montepulciano, questa \ndiocesi non oltrepassa i limiti del territorio nella guisa che \nvengono designati all’Articolo della sua Comunità. \nDalle indagini che ho potuto istituire per conoscere quali \nfra le varie chiese parrocchiali furono staccate dalla \ndiocesi di Arezzo, e quali altre appartenevano a quella di \nChiusi prima che fossero assegnate alla cattedrale di \nMontepulciano, mi è sembrato di rilevare che quelle \nappartenute al vescovato di Chiusi fossero 11, cioè: \n \nParrocchie appartenute alla Diocesi di Chiusi \n \n1. S. Giovanni a Villanuova , o nel peggio di Tolle, fra \nMontepulciano e Monticchiello, altrimenti detto di \nTotonella, nel luogo appellato la Pieve (da lunga mano \nsoppressa). \n2. Pieve di S. Vincenzio a Castelnuovo, nel luogo detto la \nPieveccia; (riunita alla pieve di S. Egidio a Gracciano \nvecchio?) \n3. Pieve di S. Vittorino d’Acquaviva (esistente). \n4. Prioria di S. Pietro all’Abbadia dei Caggiolari, o a \nCrepaldo, oggi detta la badia (esistente). \n5. La distrutta pieve di S. Silvestro presso Borgo vecchio \nsulla Chiana. \n6. La pieve tuttora esistente di S. Albino in Parcia. \n7. La parrocchia di S. Ilario d’Argiano (idem) \n8. La pieve di S. Lorenzo a Valiano (esistente). \n9. La pieve di S. Egidio a Gracciano vecchio (idem). \n10. La cura di S. Andrea di Cervognano (esistente). \n11.La cura di S. Mustiola a Caggiole (esistente). \n \nVarie membrane dell’Arch. Dipl. Fior. fra quelle \nappartenute alla Comunità di Montepulciano rammentano \nla pieve di S Giovanni a Villanuova nel poggio di Tolle, e \nl’altra di S. Vincenzo a Castelnuovo , entrambe dipendenti \ndalla diocesi di Chiusi; mentre delle cure tuttora esistenti \nnelle ville di S. Albino, di Gracciano, di Cervognano e \ndella vecchia badia de’Caggiolari (sic), appartenute alla \nstessa diocesi di Chiusi, si fa menzione in un lodo dato in \nRoma li 6 maggio 1551 da Francesco da Recanati di \nArezzo dott. d; legge, referendario dell’una e l’altra \nsegnatura presso la S. Sede, arbitro eletto da Giovanni \nRicci Vescovo di Chiusi da una parte, e dagli abitanti \ndelle 4 ville suddette dall’altra parte, per terminare le \nvertenze insorte a motivo di alcune decime, le quali si \ncredevano dovute alla chiesa ed episcopio di Chiusi,oltre \nquelle che pagavano alla curia romana i parrocchiani delle \nquattro chiese preindicate, che fino d’allora erano \ncomprese nel distretto comunitativo di Montepulciano. \nLe parrocchie antiche della diocesi di Montepulciano \nstaccate da quella di Arezzo furono dieci, cioè: \n \nParrocchie state della Diocesi d’Arezzo. \n \n1.Pieve di S. Madre Chiesa di Poliziano (s. Maria),ora \nCattedrale di Montepulciano. \n2. e 3. S. Mustiola e S. Bernardo riunite ora in S. \nAgostino a Montepulciano. \n3. Parrocchia di S. Bartolommeo, ora nel Gesù a \nMontepulciano \n4. Parrocchia di S. Maria, ora a S. Lucia in \nMontepulciano. \n\n5. Parrocchia di S. Bartolommeo a Caselle, ora in S. \nBiagio (suburbana). \n6. Parrocchia di S. Martino, ora in S. Maria delle Grazie, \nsotto il borgo di S. Agnese. \n7. Parrocchia di S. Maria a Nottola? \n8. Pieve della soppressa Badia di S. Pietro a Ruoti in Val \nd’ Ambra. – Vedere ABAZIA A RUOTI. \n \nTutte le suddette parrocchie esistono anche oggidì. \n \nLa Diocesi di Montepulciano è fornita di un buon \nseminario nell’antico convento de’Gesuiti, stato ampliato \ne migliorato nel 1831 per le cure e sollecitudini del \ndefunto vescovo Ippolito Niccolai. \nOltre i molti conventi di religiosi e religiose di varii \nordini, rammentati all’articolo precedente, furonvi nel \ncontado di Montepulciano celle, ospizi e badiole di \nBenedettini, Camaldolensi, Cistercensi ec., in guisa che \ncostà i celibi per voto, e i beni immobili delle mani morte \ndovevano essere una volta più numerosi e più estesi in \nconfronto di molti altri paesi del Granducato. \nAttualmente vi restano tre conventi di religiosi; cioè, i \nServiti dentro la città, i Riformati e i Cappuccini al di \nfuori; in tutti 44 individui. – De’monasteri di donne esistiti \nin Montepulciano, oggi è restato quello delle Clarisse oltre \nun conservatorio di Oblate, entrambi dentro la città, in \ntutto 82 individui, compreso in questo numero le fanciulle \na convitto; mentre all’epoca dell’istituzione della diocesi, \ndi sole monache se ne contavano 105 dentro \nMontepulciano. \nNon starò ad annoverare gli arcipreti della collegiata di \nMontepulciano che hanno lasciato un qualche nome nella \nstoria, poichè sebbene fia opera di carità patria, non \nsarebbe però allusiva all’indole del presente lavoro. Dirò \nsolo che nel numero de’suoi arcipreti Montepulciano \nconta fra i concittadini un Cervini, che fu innalzato alla \nsomma gerarchia col nome di Marcello II, un Giovanni \nRicci, che fu arcivescovo e porporato; un Monsignor \nCorrado Bellarmino canonico di S. Pietro, abbreviatore \nsotto PP. Eugenio IV, cameriere segreto di Niccolò V e \nnunzio pontificio in Germania. Il quale arciprete Corrado, \nmentre abitava nella collegiata di Montepulciano, venne \ninvestito della qualità di giudice ordinario di tutte le cause \ncivili e criminali ecclesiastiche che attitavansi in detto \nluogo. E fu nella sua qualità di vicario del vescovo di \nArezzo, Roberto degli Asini, che nel 17 ottobre del 1443 \nproferì sentenza contro un tal Domenico di Riguccio da \nMontepulciano, che lo dichiarava eretico e lo privava della \nsepoltura ecclesiastica e di tutti i suoi beni. Se non che \ncotesta sentenza venne poi abolita dal Pontefice Eugenio \nIV con decreto apostolico del dì 30 dicembre dell’anno \n1444. – (ARCH. DIPL. FIOR, loc.cit.) Anche il Cardinale \nAntonio di Monte zio del Pontefice Giulio III cuoprì la \ncarica di arciprete in Montepulciano, che riguardò quasi \nseconda patria. Fra gli uomini più insigni e più benemeriti \ndi questa diocesi citerò il Cardinale Giovanni Ricci di \nMontepulciano, alle di cui premure questa città deve \nl’erezione della sua chiesa in cattedrale, la renunzia a \nfavore della nuova mensa episcopale della doviziosa \ncommenda dell’Abbadia a Ruoti, la fondazione e \ndotazione del Collegio Ricci in Pisa, destinato \nall’educazione scientifica, gratuita e continua di otto \n\n\n\ngiovani nativi di Montepulciano. \nRammenterò Spinello Benci primo vescovo di \nMontepulciano, che si distinse al Concilio di Trento, e che \npoi accompagnò il Cardinale di Firenze Alessandro \nde’Medici nella di lui legazione in Francia dove il Benci \nmorì. Non dirò del cardinale Roberto Ubaldini che fu \nvescovo di questa chiesa, se non per aggiungere che sotto \ndi lui un cardinale più celebre, Roberto Bellarmino, \namministrò la diocesi di Montepulciano sua patria. \nCOMUNITA’ DI MONTEPULCIANO. – II territorio di \nquesta Comunità occupa una superficie di 48421 quadrati \nagrari, dai quali sono da detrarre 1176 quadrati per corsi \nd’acqua e pubbliche strade. – Vi stanziava nel 1833 una \npopolazione di 10204 abitanti, a ragione \nproporzionatamente di circa 175 individui per ogni miglio \nquadrato di suolo imponibile. \nConfina da tre lati con cinque comunità del Granducato, \nmentre dalla parte di levante tocca la Comunità di \nCastiglion del Lago della Legazione di Perugia spettante \nallo Stato pontificio. \nA partire dirimpetto al Passo detto della Quercia, sulla \ngronda orientale del Chiaro di Montepulciano, il suo \nterritorio comunitativo passa alla sinistra della Chiana \navendo dirimpetto quella di Chiusi, che presto abbandona \nal mulino del torrente Parcia. Costà sottentra la Comunità \ndi Chianciano, con la quale l’altra fronteggia rasentando \nla riva sinistra del torrente predetto, che poi oltrepassa \ndavanti al Casale di S. Savino, dove voltando la fronte da \nlevante a scirocco passa per termini artificiali a ostro di S. \nAlbino, taglia la strada maestra che da Montepulciano \nguida a Chianciano per salire sul monte della Maddalena \na ponente del Bagno di Chianciano, o di Sellena, finchè \nsopra il vertice del monte trova la Comunità di Pienza. \nCon questa il territorio di Montepulciano cammina \ndirimpetto a ostro passando per termini artificiali sulla \nschiena del poggio Totonella presso 1’antica pieve di S. \nGiovanni di Villanuova, laddove nasce la Treisa o Tressa \ndell’Orcia, che oltrepassa per ritornare sulla cima del \nmonte. Da questa sommità voltando la fronte a libeccio \ninoltrasi verso le prime scaturigini del Salarco, dove \nincontra il territorio della Comunità di Torrita, e con essa \nscende il vallone omonimo, da primo nella direzione di \nsettentrione, poi di grecale fino a che cavalca il torrente \npredetto al Mulin vecchio, donde ripiega a ponente lungo \nil fosso delle Balze. Di là passato il poggio al vento taglia \nla strada Regia provinciale Longitudinale della Chiana \nrasentando la villa d’Ascianello; poscia voltando la fronte \na maestro, attraversa la pianura percorsa dal torrente \nFoenna per dirigersi nel Canal maestro della Chiana. Qui \nsottentra dal lato di grecale il territorio della Comunità di \nCortona, da primo mediante il suddetto Canal maestro che \nrimontano di conserva fino sotto il poggio di Valiano. A \nquesto punto il territorio di Montepulciano lascia alla sua \ndestra il Canale, e voltando faccia per poco da grecale a \nmaestro passa dalla Terra Rossa per poi tornare nella \nprecedente direzione, dopo avere attraversato dirimpetto a \nsettentrione la strada Regia provinciale Lauretana alla \nbase del poggio di Valiano, intorno a cui girando perviene \nal confine dello Stato pontificio, dove ha di fronte il \nterritorio della Comunità di Castiglion del Lago di \nPerugia. Con questo l’altro di Montepulciano corre di \nconserva dirimpetto a levante per termini artificiali finchè \n\narriva sul lembo orientale del Chiaro , o Lago di \nMontepulciano, sul confine della di cui gronda verso \nscirocco ritorna a confine la Comunità granducale di \nChiusi. \nTre possono dirsi le montuosità più elevate di questa \ncomunità, cioè, il monte su cui risiede la città; l’altro di \nTotona, posto nella direzione di scirocco della città fra il \npoggio di Totonella e Montepulciano, e finalmente il terzo \nè quello della Maddalena, sulla sommità, del quale \ns’incontrano i confini comunitativi di Chianciano e di \nMontepulciano. \nMolte strade maestre e rotabili attraversano in varie \ndirezioni questo territorio comunitativo. \nAlle falde del monte verso la Chiana, a partire dalla Badia \nsino al Borgo vecchio rasentando il Lago di \nMontepulciano, percorre la Via Cassia, o la strada Regia \nprovinciale Longitudinale della Chiana. Un’altra, ch’è \nparimente provinciale, denominata la Traversa di \nMontepulciano, attraversa la città dopo essersi staccata \ndalla sottostante Via Cassia presso la villa di Nottola , e di \nlà proseguendo per Pienza, sbocca a S. Quirico nella \nstrada Regia romana. – Anche un tronco della strada \nRegia provinciale Lauretana, dalla Badia sino al di là di \nValiano è tracciato sul territorio comunitativo di \nMontepulciano. \nFra le strade comunali rotabili contansi due vie, quella che \ndal suburbio settentrionale di Montepulciano mena a \nTorrita, e l’altra che dal suburbio meridionale conduce a \nChianciano. \nRapporto alla designazione degli antichi confini \ncomunitativi fra Montepulciano e il territorio di \nMonticchiello, ora riunito alla Comunità di Pienza, cioè \ndalla parte australe della città, si conoscono tre arbitri \npronunziati in tempi diversi; il primo nel 13 dicembre . \n1297, e gli altri due nel 10 agosto 1298, e nel 31 ottobre \n1308, dei quali arbitri si conservano gli originali \nnell’Archivio Diplomatico di Firenze fra le pergamene \ndella Comunità di Montepulciano. \nMolto più lunga fu la controversia rapporto ai confini fra \nla medesima Comunità e quella di Chianciano, non \nostante il compromesso del 18 agosto 1487, col quale fu \ndestinato arbitro della questione un celebre giureconsulto \nsanese, Bartolommeo di Mariano di Soccino, ed un \ngiurisperito fiorentino, Antonio di Piero Malagonnelli; e \nnon ostante un lodo nel dì 11 febbrajo del 1491 \npronunziato dagli arbitri Niccolò Orsini conte di \nPitigliano, e Sinolfo de’conti di Castell’Ottieri Vescovo di \nChiusi; mentre un altro arbitrio venne di nuovo emanato \nnel dì 11 marzo 1494 da Simone del fu Jacopo Ridolfi \ncommissario a ciò designato dalla Repubblica Fiorentina \nper interesse de’Montepulcianesi, e da Antonio di \nGiovanni Bichi incaricato dalla Repubblica di Siena per \nconto de’Chiancianesi. \nIn quanto ai maggiori corsi d’acqua spettanti alla \nComunità di Montepulciano non rammenterò il Salarco ed \nil Salcheto se non per avvisare, che di questi si giova \ntuttora la scienza idraulica per compire il bonificamento \ndella pianura alla sinistra de Canal maestro della Chiana \nfino alle larghe palustri gronde del Chiaro di \nMontepulciano comprese in gran parte nella Regia Tenuta \ndi Acquaviva. \nGià all’Articolo ACQUA VIVA. (S. VITTORINO D’) fu \n\n\n\naccennato un documento scritto nell’agosto dell’anno \n8o3, in cui è fatta menzione di terreni di quel distretto \nposti a confine con la piscina. La quale piscina \nprobabilmente (dissi ivi) riferisce al Padule intorno al \nLago di Montepulciano. \nChe la pianura alla sinistra della Chiana, fra il Salarco e il \nSolcheto, fosse paludosa anche nel secolo XIV lo \ndichiarano molti documenti istorici, fra i quali citerò per \ntutti un istrumento del 15 settembre 1327 fatto nella villa \ndi Ciliano, di cui feci parola all’Articolo \nGUARDAVALLE, e nel quale si tratta della vendita di un \npezzo di terra in parte selvoso , in parte prativo e palustre, \nsituato nella contrada di Greppo nel piano detto di S. \nVincenzio. \nNon parlerò tampoco, come di cosa ancora incerta, del \ntempo in cui cominciò l’impaludamento della Chiana, \nrapporto a che gioverebbe anche consultare un documento \ndel 1195 citato dal ch. conte Vittorio Fossombroni nelle \nsue Memorie Idraulico-Storiche della Val di Chiana \n(Parte I. Cap. V.) quando un vescovo di Chiusi voleva \nrecarsi a far pontificale in una sua chiesa di \nMontepulciano, posto che una delle ragioni fosse quella, \nche molti Chiusini si erano recati a stabilirsi in \nMontepulciano per fuggire l’aria cattiva delle paludi \nintorno a Chiusi. \nAccennerò piuttosto rispetto al pescoso lago di \nMontepulciano, che la sua superficie da settentrione a \nostro si dilunga per circa due miglia e mezzo, e che \ndilatasi un miglio nella sua maggior larghezza. \nNon parlerò della ubertosa cacciarella dei germani e delle \nfolaghe che fassi intorno al Lago e sopra il Chiaro di \nMontepulciano, sivvero della sua copiosa pesca, di che \nabbiamo fino dal medio evo le prove; tostochè il Comune \ndi Montepulciano nel gennajo del 1417 vendè all’incanto \nper un anno la gabella del pesce del Lago per lire 340 di \ndenari cortonesi. – I pesci che vi si prendono consistono \nin anguille grosse e delicatissime, in lucci di diversa \ngrandezza, in tinche di pelle bianca e di eccellente sapore, \nin scalbatri, ecc. \nChi poi volesse esaminare la natura terreno di questa \nComunità, troverebbe la pianura percorsa dal Salarco e \ndal Salcheto costantemente ricoperta da terra di trasporto \ne da ghiaja, ma appena salite le prime piagge presso il \nbivio della strada Longitudinale con quella che mena a \nTorrita, si entra quasi ex abrupto nella regione delle \nbiancane, ossia del mattajone ch’è una specie di argilla \ncretosa bigia d’origine marina; le quali bianaone \ncostituiscono quasi per intiero le circostanti colline \nfrastagliate e nude anzichè no di arbusti e d’alberi d’alto \nfusto, qualora si eccettuino le viti. \nAlla voltata però di Gracciano, e di là salendo verso il \nmonte, alle biancane sottentrano i tufi siliceo-calcarei \nspesso alternanti con strati di ghiaja conglomerata. I quali \nstrati tufacei sogliono vestirsi di una magnifica \nvegetazione di scelte viti basse, di castagni e di altri alberi \ndi alto fusto, fra i quali si contano molte annose querci. A \nproporzione poi che si sale sul monte per avvicinarsi a \nMontepulciano, il tufo diviene sempre più copioso di \nconchiglie fossili marine, consistenti in ostriche, in veneri, \ncardii, murici, neriti, e in pettini di più varietà. \nIl terreno che cuopre la faccia orientale del monte, \nsalendo verso la fortezza, consiste in banchi di calcare \n\ntufaceo talmente indurito dal ferro idrato che diviene atto, \ned è impiegato con successo nella rifioritura delle strade \npubbliche del circostatnte distretto. \nAnche il monte di Totona, il quale si alza a scirocco di \nMontepulciano a guisa di cono rovesciato, è rivestito di \nuna lumachella tufacea, specie di panchina consimile a \nquella del monte di Volterra, se non che questa del monte \ndi Totona abbonda maggiormente di ferro idrato, o \nlimaccioso. \nIl monte della Maddalena che sta fra Chianciano e il \nmonte di Totona, e che è diviso fra le due comunità, ha i \nsuoi fianchi rivestiti in gran parte di tufo calcare e di \nbreccia conchigliare, mentre la parte superiore è formata \ndi un calcare semigranoso, che ha l’aspetto, e che porta \nperfino il nome di marmo, il quale a luoghi è bianco \ncandido, altrove di tinta fegatosa, e talvolta tendente al \nnero. \nLa base settetrionale però di questo monte è coperta di \naltissime rupi di travertino, di cui ivi sono aperte delle \ncave. Presso le sue pendici, piegando verso maestro, si \ntrova a ostro della strada rotabile, fra Montepulciano e \nChianciano, la villa di S. Albino; dove lungo la strada \nmedesima a settentrione della stessa villa emergono qua e \nlà da un suolo acquitrinoso gorgoglianti zampilli gessosi \nconosciuti col nome di Acqua Puzzola , o di Mofeta di S. \nAlbino, che costituiscono varie pozzanghere, il cui scarso \nrifiuto va nel torrente Parcia. Quest’acque emergono fuori \nda un terreno calcare-cavernoso sparso di potenti \nincrostazioni di travertini; le quali acque romoreggianti \nnell’interno, esternamente affacciansi con getti spumosi \nper la copia del gas acido carbonico che seco portano alla \nluce, e che all’aria libera svapora. \nL’esperienze chimiche instituite sul posto dal Prof. \nTargioni-Tozzetti nell’agosto del 1832 sembra che non \nconcordino con quelle state fatte nel 1793 dal Prof. \nDomenico Batini, e neppur con altre ripetute dal Prof. \nGiuseppe Giuli di Siena; i quali trovarono l’acqua e il gas \ndi S. Albino più o meno ricchi di gas idrosolforico. E \nsebbene il Targioni non ottenesse dalle analisi altro che \ngas acido carbonico e aria atmosferica, ciò non basta, \nconcludeva il Professore fiorentino, per credere meno vere \nle osservazioni fatte da altri scienziati in epoche e \ncircostanze disparate, le quali debbono influire sul \nmaggiore o minore sviluppo dal seno della terra dei gas \nacido carbonico e idrogeno-solforato. – (ANT. \nTARGIONI-TOZZETTI, Analisi chimica delle acque \nminerali di Chianciano. Firenze 1833 pag. 140 e segg.). \nIl terreno dell’adiacente campagna e della stessa \nformazione tufacea già di sopra accennata, se non che in \nvicinanza della Mofeta di S. Albino esistono alcuni strati \ndi terra silicea bianca, ruvida e minutissima, della quale il \nch. Giovanni Targioni Tozzetti lasciò ricordo fra i suoi \nManoscritti, notificato dal di lui nipote nell’opera testè \ncitata (pag. 137). La quale rena, dice quel Manoscritto, sta \nvicino alla mofeta di S. Albino nel Montepulcianese; e che \nquando sia mescolata con stagno è buona per vetrina alle \nmajoliche fini: serve per orologi a polvere e mescolata \ncon olio è più buona che lo smeriglio per pulire armi da \nfuoco. Anche attualmente si usa di un simile renischio per \nl’oggetto descritto da Giovanni Targioni; e forse è di \nquelle impiegata in Montepulciano in una fornace di vetri. \nSe si considerano poi i prodotti di suolo di questa \n\n\n\ncomunità niuno ignora la celebrità del suo vino, del quale \nvi è memoria che si spediva all’estero fino dal secolo \nXIV, se non prima. Non però a tutti è egualmente noto, \nche due dei principali prodotti più proficui del territorio di \nMontepulciano consistevano una volta nel zafferano e nel \nguado. \nFino dalle prime pagine di quest’opera, all’Articolo \nASCIANO Comunità (Vol.I pag.154), fu detto che la \npianticella, dalla quale si raccoglie lo zafferano, si \ncoltivava con successo nelle crete sanesi, dove soleva \nseminarsi a campi. Della qual cosa fanno fede molti \ndocumenti dei secoli XIII, XIV e XV, e dopo di essi dal \nbotanico Mattioli, il quale nel commento ai Discorsi di \nDioscoride, parlando del Croco diceva: “avere il \nprincipato a Venezia il zafferano che si porta dall’Aquila, \ncittà dell’Abruzzo, ma che ne nasce ancora in Toscana in \nalcuni luoghi, e massime in quel di Siena dell’elettissimo, \nil quale può stare con tutti gli altri al paragone”. Infatti, \nsenza dire dei tributi che un dì si pagavano in zafferano da \nalcune pievi di Val d’Era ai vescovi di Lucca e di \nVolterra, le carte della comunità di Montepulciano danno \nbastantemente a conoscere con quanta attività si \ncoltivassero e si commerciassero costà il croco ed il \nguado . \nChe nei secoli XIII e XIV esistessero in Montepulciano \nricche società di mercanti sanesi, e montepulcianesi, il cui \ncommercio speciale raggiravasi sul guado, sul croco ed \naltre mercatanzie indigene, lo provano alcuni strumenti \ndel 3 gennajo 1293, 11 febbrajo 1301, 22 giugno 1309, e \n17 marzo 1387. Citerò finalmente due altre carte \nappartenute ai Frati Domenicani di Montepulciano. Nella \nprima di esse del 12 settembre 1347 trattasi della vendita \nfatta da una società di mercanti a due negozianti di \nValenza di libbre 45.000 di guado a peso pisano pel \nprezzo di 800 fiorini d’oro fiorentini; mentre la seconda è \nun contratto del 29 dicembre 1379, col quale il \ncamarlingo del magistrato civico vendè a un \nMontepulcianese della contrada di Tolosa per un anno il \nprovento della gabella dello zafferano indigeno, per cui \nquesti pagò di appalto lire 240 – (ARCH. DIPL. FIOR. \nloc. cit.). \nChe un simil commercio si facesse non solo con la \nSpagna, ma anche con la Francia, lo da a congetturare \nl’uso introdotto nel principio del secolo XIV in Siena e a \nMontepulciano di contrattare in lire tornesi di grossi \ndenari d’argento, moneta più ideale che reale, mentre essa \nanzichè corrispondere alla vera lira tornese, o franco di \nFrancia, equivaleva talvolta a 17 e perfino a 20 fiorini \nd’oro per ognuna di quelle lire. – (ARCH. DIPL. FIOR. \nCarte della Comunità di Montepulciano del 30 gennajo \n1302, del 13 aprile 1303, 19 marzo e 27 agosto l304, 8 \naprile l306, 20 maggio 1307, ecc.). \nRispetto al commercio del vino squisito di \nMontepulciano, che questo s’inviasse all’estero da tempi \nassai remoti, può darne qualche indizio un istrumento del \n17 ottobre 1350 scritto in Montepulciano nella casa di \nBertoldo Novello figlio che fu messer Bertoldo di \nGuglielmo del Pecora; il quale mediante quell’atto \npubblico stabilì per 5 anni con Jacopo del fu Vanni da S. \nFiora una società di mercatura di vino, che lo stesso \nBertoldo del Pecora ritraeva dalle sue vigne poste nel \ndistretto di Montepulciano nella contrada de’Calomelli. – \n\n(ARCH. DIPL. FIOR. Carte de’Crociferi di Firenze). \nIn quanto alla statistica agraria della Comunità di \nMontepulciano, citerò quella pubblicata nel 1828 dal Prof. \nGiuseppe Giuli nella sua opera statistica della Val di \nChiana. Che se quei calcoli furono prossimi al vero ne \nrisulterebbe, che la parte montuosa, ossia la più elevata del \nterritorio di Montepulciano, corrisponde alla metà circa di \ntutta la sua superficie. \nCotesta porzione territoriale era allora quasi tutta coperta \ndi bosco ceduo, e d’alto fusto, di selve di castagni, oppure \ndi sodaglie, ec.; valutandosi circa la sesta parte la porzione \nmontuosa tenuta allora a coltivazione di campi e di vigne. \nLa porzione poi del territorio medesimo qualificata sotto il \nvocabolo di colline, secondo quei calcoli occuperebbe \ncirca 16 miglia quadrate, delle quali 12 miglia erano \ncoltivate a viti piantate a filari, il restante a olivi, oppure \nsodivo e sterile. \nLa pianura fu valutata circa 13 miglia quadrate, defalcate \ndue buone mig lia di spazio occupato dal Lago di \nMontepulciano. Quasi tutta questa porzione di suolo è \ndestinata alla sementa de’cereali, del granturco, della \ncanapa, del lino e dei legumi, quante volte si eccettuino \nmille stajate di terreno destinate per i prati naturali. \nLe viti secondo un computo approssimativo del Prof. \nGiuli si crede che siano N° 2.600.000 in collina, e 200.000 \nin pianura; gli olivi N° 8000, e i gelsi N°4520 in tutta \nl’area del suo territorio. \nIl bestiame da frutto e da lavoro è assai numeroso in \nquesta Comunità, dove sopratutto grosse e ben nutrite \nsono le bestie bovine. \nVolendo stare alla statistica fatta nel l825 dal prenominato \nscrittore, si trovavano allora in questa Comunità 16116 \ncapi di bestiame, distribuiti come appresso: \n \nBovi aranti, N° 4000 \nVitelli, N° 2000 \nVacche,N° 3000 \nPecore, N° 1700 \nAgnelli, N° 1000 \nCapre, N° 206 \nMajali, N° 3200 \nCavalli, N° 400 \nSomari, N° 400 \nTOTALE, N° 16116 \n \nRapporto poi alle manifatture, in Montepulciano e nel suo \ndistretto si educano molti filugelli con le foglie dei gelsi \nche vegetano nelle sue campagne, e che danno un vistoso \nprodotto di seta. – Vi sono in città due tintorie, tre \nfabbriche assai buone di cappelli di feltro, tre fornaci di \nvasellami ordinari ed una di vetri, utile specialmente alla \nfabbricazione de’fiaschi, coi quali s’invia in commercio \ngran parte del vino che si raccoglie nelle sue colline, e la \ndi cui coltivazione e manifattura offre lavoro a molta \ngente di campagna e anche di città. \nNella villa di Acquaviva si fabbricano costantemente \nde’rozzi cappelli di paglia per uso del contado. \nIn Montepulciano ha luogo un mercato settimanale nel \ngiorno di giovedì. – Vi si praticano tre fiere annuali, nel 1 \nmaggio, nel 28 agosto, nel 9 settembre: e due fiere di \nbestiami d’ogni specie si tengono in Valiano nel giorno 10 \nagosto e nel lunedì dopo l’ultima domenica di settembre. \n\n\n\nCol motuproprio del 14 novembre 1774 relativo al \nregolamento economico, ordinato dal Granduca Leopoldo \nI per le Comunità comprese nell’antico distretto \nfiorentino, vennero riuniti in una sola amministrazione i \npopoli della città di Montepulciano e delle ville, già \nsuddivise in 16 sezioni insieme alla soppressa Comunità \ndi Valiana, o Valiano il cui complesso era formato di \nquattro sezioni; cioè delle ville di Salvagio , di Serraglio, \ndi Strada e di Vilardegna. \nFinalmente non sarà discaro per il confronto della \nstatistica economica della Comunità di Montepulciano \nconoscere le sue rendite all’anno 1608, sul principio del \ngoverno di madama Cristina Granduchessa madre di \nCosimo II, di cui riport iamo la nota estratta da copia \nautentica: \n \nENTRATA DELLA COMUNITA’ DI \nMONTEPULCIANO ALL’ANNO 1608 \n \n- Dalla gabella delle porte della città circa Lire toscane \n2690. \n- Dalla gabella del Macinato Lire toscane 1563. \n- Dalla gabella della Carne Lire toscane 1377. \n- Dalla gabella de’Contratti Lire toscane 2700. \n- Dalla gabella della Tratta del grano Lire toscane 380. \n- Dalla gabella della Scannatura Lire toscane 1158. \n- Dalla gabella del Vino Lire toscane 330. \n- Dalla gabella de’Fitti de’Molini Lire toscane 136. \n- Dalla gabella del Ceppo civile Lire toscane 130. \n- Dalla gabella della Stadera Lire toscane 200. \n- Dalla gabella del Sale Lire toscane 3500. \n- Dalla gabella delle Chiane Lire toscane 1400. \n- Dalla gabella del Passo al Ponte di Valiano Lire toscane \n200. \n- Dagli Affitti di terre comunali Lire toscane 3400. \n- Da Pigioni di case e botteghe comunali Lire toscane \n240. \n- Da Legne e frasche de’boschi comunali Lire toscane \n1200. \n- Da Condannagioni criminali (di parte) Lire toscane 230. \n- Dal Monte del debito comune Lire toscane 230. \n- Da Entrate diverse Lire toscane 220. \n- Da Entrate di affitti annui Lire toscane 600. \n- ENTRATA TOTALE Lire toscane 21884. \n \nL’Uscita della stessa Comunità ammontava in quell’anno \na lire 25842.17.4. E perchè l’Uscita era superiore \nall’Entrata, ogni tre o quattr’anni si bilanciava il deficit \ncon la vendita di una porzione di beni comunali. Fra i \nsalariati e altri oneri della Comunità, sono ivi designati i \nseguenti: \n \n- I Signori Magnifici componenti il magistrato civico di \nMontepulciano e donzelli Lire toscane 3707.12.4. \n- Per salario al Capitano di Giustizia Lire toscane 1168. \n- Per salario ai messi della corte del Capitano Lire toscane \n306. \n- Per salario al Cancelliere Lire toscane 1091.6.8. \n- Per salario al Medico fisico Lire toscane 1376.14. \n- Per salario al Cerusico comunale Lire toscane 1247.16. \n- Per salario al Maestro di scrivere e abbaco che si tiene, e \nche da molti anni non è nativo di Montepulciano Lire \n\ntoscane 413. \n- Per salario al Maestro di grammatica Lire toscane \n1032.10. \n- E perchè i giovani vanno a scuola alli Gesuiti, e tocca al \nmaestro il sabato a ripetere, si è aggiunto Lire toscane \n165.4. \n- Per la spesa delle carceri, per gli acconcimi del palazzo \nde’Sigg. Magnifici e del Capitano di giustizia, ed altre \nspese Lire toscane 2410. \n- Al Monte delle Graticole di Firenze Lire toscane 630. \n- Ai Consoli dell’Arte de’Mercanti di Firenze Lire toscane \n310. \n- Tassa ai Capitani di Parte in Firenze Lire toscane \n191.10. \n- Ai Sigg. Nove conservatori del dominio fiorentino Lire \ntoscane 2601.8. \n- Ai medesimi per le tasse de’bargelli Lire toscane 115.8. \n- Ai medesimi per le spese universali Lire toscane 3420. \n- SOMMA Lire toscane 19186.8.4 \n \nPer il servizio della Comunità e dello spedale sono \nmantenuti in Montepulciano due medici e due chirurghi \ncondotti, ed un terzo chirurgo tiene stanza in Valiano. \nRisiedono in Montepulciano, oltre il Vescovo, i \ncomponenti il tribunale di Prima Istanza, il commissario e \nil vicario Regio, un ingegnere di Circondario, ed un \ncancelliere comunitativo, il quale serve a questa sola \nComunità. – Vi è pure un’uffizio per l’esazione del \nRegistro, e uno per la conservazione dell’Ipoteche. \n \nQUADRO della Popolazione della Comunità di \nMONTEPULCIANO a quattro epoche diverse. \n \n- nome del luogo: Acquaviva, titolo della chiesa: S. \nVittorino (Pieve), diocesi cui appartiene: Montepulciano \n(già di Chiusi), popolazione anno 1551 n° 316, \npopolazione anno 1745 n° 320, popolazione anno 1833 n° \n857, popolazione anno 1839 n° 981 \n- nome del luogo: Argeano (Villa di), titolo della chiesa: \nS. Ilario (Cura), diocesi cui appartiene: Montepulciano \n(già di Chiusi), popolazione anno 1551 n° -, popolazione \nanno 1745 n° 261, popolazione anno 1833 n° 573, \npopolazione anno 1839 n° 579 \n- nome del luogo: Ascianello, titolo della chiesa: SS. \nVincenzio e Anastasio (già Pieve), diocesi cui appartiene: \nMontepulciano (già di Chiusi), popolazione anno 1551 n° \n339, popolazione anno 1745 n° 244, popolazione anno \n1833 n° 579, popolazione anno 1839 n° 411 \n- nome del luogo: Badia (già de’Caggiolari) o in \nCrepaldo , titolo della chiesa: S. Pietro (Prioria), diocesi \ncui appartiene: Montepulciano (già di Chiusi), \npopolazione anno 1551 n° 327, popolazione anno 1745 n° \n470, popolazione anno 1833 n° 949, popolazione anno \n1839 n° 1076 \n- nome del luogo: Caggiole o Gaggiuole, titolo della \nchiesa: S. Mustiola (Cura), diocesi cui appartiene: \nMontepulciano (già di Chiusi), popolazione anno 1551 n° \n521, popolazione anno 1745 n° 242, popolazione anno \n1833 n° 293, popolazione anno 1839 n° 347 \n- nome del luogo: Caselle, titolo della chiesa: S. \nBartolommeo a S. Biagio (Cura con capitolo di \ncappellani), diocesi cui appartiene: Montepulciano (già di \n\n\n\nArezzo), popolazione anno 1551 n° 530, popolazione \nanno 1745 n° 634, popolazione anno 1833 n° 824, \npopolazione anno 1839 n° 901 \n- nome del luogo: Cerliana o Ciarliana, titolo della chiesa: \nS. Michele (Cura), diocesi cui appartiene: Montepulciano \n(già di Chiusi), popolazione anno 1551 n° 407, \npopolazione anno 1745 n° 243, popolazione anno 1833 n° \n359, popolazione anno 1839 n° 382 \n- nome del luogo: Cervognano, titolo della chiesa: S. \nAndrea (Cura), diocesi cui appartiene: Montepulciano \n(già di Chiusi), popolazione anno 1551 n° 789, \npopolazione anno 1745 n° 229, popolazione anno 1833 n° \n332, popolazione anno 1839 n° 360 \n- nome del luogo: Gracciano, titolo della chiesa: S. Egidio \n(Pieve), diocesi cui appartiene: Montepulciano (già di \nChiusi), popolazione anno 1551 n° 669, popolazione anno \n1745 n° 460, popolazione anno 1833 n° 840, popolazione \nanno 1839 n° 933 \n- nome del luogo: Grazie (S. Maria delle) o Madonna di \nS. Martino, titolo della chiesa: S. Martino e S. Maria delle \nGrazie, diocesi cui appartiene: Montepulciano (già di \nArezzo), popolazione anno 1551 n° 372, popolazione \nanno 1745 n° 440, popolazione anno 1833 n° 644, \npopolazione anno 1839 n° 619 \n- nome del luogo: MONTEPULCIANO (*), titolo della \nchiesa: S. Maria Assunta (Cattedrale), diocesi cui \nappartiene: Montepulciano (già di Arezzo), popolazione \nanno 1551 n° 3750 (con S. Bartolommeo nel Gesù, S. \nMaria e S. Lucia, S. Mustiola in S. Agostino), \npopolazione anno 1745 n° 774, popolazione anno 1833 n° \n977, popolazione anno 1839 n° 947 \n- nome del luogo: MONTEPULCIANO (*), titolo della \nchiesa: S. Bartolommeo nel Gesù (Cura), diocesi cui \nappartiene: Montepulciano (già di Arezzo), popolazione \nanno 1551 n° 3750 (con S. Maria Assunta, S. Maria e S. \nLucia, S. Mustiola in S. Agostino), popolazione anno \n1745 n° 418, popolazione anno 1833 n° 486, popolazione \nanno 1839 n° 503 \n- nome del luogo: MONTEPULCIANO (*), titolo della \nchiesa: S. Maria e S. Lucia (Cura), diocesi cui appartiene: \nMontepulciano (già di Arezzo), popolazione anno 1551 n° \n3750 (con S. Maria Assunta, S. Bartolommeo nel Gesù, S. \nMustiola in S. Agostino), popolazione anno 1745 n° 383, \npopolazione anno 1833 n° 467, popolazione anno 1839 n° \n- nome del luogo: MONTEPULCIANO (*), titolo della \nchiesa: S. Mustiola in S. Agostino (Cura), diocesi cui \nappartiene: Montepulciano (già di Arezzo), popolazione \nanno 1551 n° 3750 (con S. Maria Assunta, S. \nBartolommeo nel Gesù, S. Mustiola in S. Agostino, S. \nMaria e S. Lucia), popolazione anno 1745 n° 739, \npopolazione anno 1833 n° 807, popolazione anno 1839 n° \n- nome del luogo: Nottola, titolo della chiesa: S. Maria \n(Cura), diocesi cui appartiene: Montepulciano (già di \nArezzo), popolazione anno 1551 n° 170, popolazione \nanno 1745 n° 196, popolazione anno 1833 n° 240, \npopolazione anno 1839 n° 259 \n- nome del luogo: Parcia, titolo della chiesa: S. Albino \n(Pieve), diocesi cui appartiene: Montepulciano (già di \nChiusi), popolazione anno 1551 n° 540, popolazione anno \n1745 n° 278, popolazione anno 1833 n° 393, popolazione \n\nanno 1839 n° 525 \n- nome del luogo: Valiano, titolo della chiesa: S. Lorenzo \n(Pieve), diocesi cui appartiene: Montepulciano (già di \nChiusi), popolazione anno 1551 n° 388, popolazione anno \n1745 n° 440, popolazione anno 1833 n° 784, popolazione \nanno 1839 n° 800 \n \n- Totale abitanti anno 1551 n° 9125 \n- Totale abitanti anno 1745 n° 6771 \n- Totale abitanti anno 1833 n° 10204 \n- Totale abitanti anno 1839 n° 10987 \n \n(*) N. B. La popolazione del 1551 in città è per Contrade, \nnei subborghi per Camperie, in guisa che quest’ultima \ndelle Camperie l’abbiamo ripartita fra le parrocchie \nsuburbane alla città di Montepulciano.",
    "original_title": "MONTE PULCIANO, MONTEPULCIANO",
    "page": 327,
    "slug": "monte-pulciano-montepulciano",
    "byte_offset": 2056511
  },
  {
    "context": "in Val di Sieve.",
    "title": "MONTE PULICO, o MONTEPULICO",
    "body": "Poggio con Casale e oratorio (S. Lucia) sotto la parrocchia \ndi S. Ansano, piviere di S. Cresci in Valcava, Comunità \nGiurisdizione e 5 miglia a ostro del Borgo S. Lorenzo, \nDiocesi e Compartimento di Firenze. \nÈ uno sprone settentrionale di Monte Rotondo situato a \nlevante della strada maestra delle Salajole dirimpetto a \nMonte Senario che si eleva al suo ponente, mentre dal lato \nopposto sporge più alto Monte Giovi.",
    "original_title": "MONTE PULICO, o MONTEPULICO",
    "page": 346,
    "slug": "monte-pulico-o-montepulico",
    "byte_offset": 2183440
  },
  {
    "context": "già S. QUIRICO IN MONTICELLO nella Valle del Serchio.",
    "title": "MONTE S. QUIRICO, DETTO MONSAQUILICI",
    "body": "– Piccolo monticello che abbraccia una popolosa contrada \nsotto la parrocchia di S. Quirico a Monsanquilici, la cui \nchiesa è posta sulla ripa destra del Serchio a cavaliere del \nponte appellato esso pure di S. Quirico, nella Comunità \nGiurisdizione Diocesi e Ducato di Lucca, dalla qual città è \ncirca un miglio a settentrione. \nDella chiesa di S. Quirico in Monticello, cui da lunga \nmano fu annessa l’altra di S. Bartolommeo a Cerbaiuola , \no in Vallebuia, si hanno memorie fino dal sec. VIII, allora \nquando il fondatore della medesima donò al vescovo di \nLucca alcuni beni che gli appartenevano. Forse per effetto \ndi tal donazione il prelato lucchese nel giorno che \nricorreva la festa di S. Quirico (16 luglio) si recava \nprocessionalmente col suo clero a S. Quirico, dove \ncelebrava i divini ufizi, siccome si rileva da un’altra carta \ndell’anno 788. \nQuindi nei privilegi pontifici, e imperiali trovasi \nconfermato il luogo di Monticello in Vallebuja ai vescovi \ndi Lucca. La stessa chiesa di S. Quirico è registrata nel \ncatalogo del 1260 fra le suburbane di Lucca col titolo di \nmonastero di S. Quirico, fino a che per lettere apostoliche \ndel dì 13 aprile 1443 il suo patrimonio con la chiesa stessa \nfu aggregato alla collegiata di S. Michele in Piazza a \nLucca. – Vedere CERBAJOLA in Val di Serchio. \nLa parrocchia di S. Quirico a Mon San Quilici e Vallebuia \nnel 1832 contava 1384 abitanti, il cui numero nel 1837 era \naumentato sino a 1520 abitanti.",
    "original_title": "MONTE S. QUIRICO, DETTO MONSAQUILICI",
    "page": 346,
    "slug": "monte-s-quirico-detto-monsaquilici",
    "byte_offset": 2183916
  },
  {
    "context": "in Val d’Elsa.",
    "title": "MONTE RABOLI, o RAVOLI",
    "body": "– Casale \nche diede il titolo a una chiesa parrocchiale (S. Andrea a \n\n\n\nMonte Raboli) riunita a S. Prospero a Cambriano, nel \npiviere di Monte Rappoli, Comunità Giurisdizione e circa \n2 miglia a settentrione-maestro di Castel Fiorentino, \nDiocesi e Compartimento di Firenze. \nVarie carte dell’archivio Arcivescovile di Firenze dei \nsecoli XIII e XIV fanno menzione di beni posti nella cura \ndi S. Andrea a Monte Raboli, distretto di Castel \nFiorenlino. La qual parrocchia era già soppressa nel 1745. \n– Essa nel 1551 contava soli 52 abitanti. – Vedere \nCASTEL FIORENTINO.",
    "original_title": "MONTE RABOLI, o RAVOLI",
    "page": 346,
    "slug": "monte-raboli-o-ravoli",
    "byte_offset": 2185502
  },
  {
    "context": "",
    "title": "MONTE RAGGINOPOLI",
    "body": "– Vedere RAGGINOPOLI nel Val d’Arno casentinese.",
    "original_title": "MONTE RAGGINOPOLI",
    "page": 347,
    "slug": "monte-ragginopoli",
    "byte_offset": 2186131
  },
  {
    "context": "",
    "title": "MONTE RANTOLI, o MONTERANTOLI, adesso  MONTE MARTIRI",
    "body": "– Vedere GIUSTO (S.) A MONTE RANTOLI.",
    "original_title": "MONTE RANTOLI, o MONTERANTOLI, adesso ",
    "page": 347,
    "slug": "monte-rantoli-o-monterantoli-adesso-monte-martiri",
    "byte_offset": 2186209
  },
  {
    "context": "in Val d’Arbia.",
    "title": "MONTE RAPONI",
    "body": "– Villa sopra un \npoggio omonimo nella parrocchia di S. Giusto in Salcio, \nComunità Giurisdizione e due miglia a libeccio di Radda, \nDiocesi di Fiesole, Compartimento di Siena. \nRisiede alla sinistra dell’Arbia fra il poggio di S. Giusto \nin Salcio che gli resta a levante e il Colle Petroso che \ntrovasi al suo ponente-libeccio, alla cui base meridionale \nentra nell’Arbia il torrente di S. Giusto. \nPossedeva beni costà in Monte Raponi e in altri luoghi del \nChianti il gran conte Ugo Marchese e governatore di \nToscana sulla fine del secolo X; il quale per atto di \ndonazione del 998 assegnò alla badia da esso fondata in \nPoggio Marturi (Poggibonsi alto) fra i molti beni in \nquell’istrumento descritti, un manso situato in Colle \nPetroso, due in Paterno, uno in Larginino, e sei mansi in \nMonte Raponi ec. tutti luoghi del Chianti alto. – (LAMI, \nMonum. Eccl. Flor.)",
    "original_title": "MONTE RAPONI",
    "page": 347,
    "slug": "monte-raponi",
    "byte_offset": 2186309
  },
  {
    "context": "in Val d’Elsa.",
    "title": "MONTE RAPPOLI, o MONTERAPPOLI, talvolta  MONTE TRAPPOLI",
    "body": "– Borgo già Castello \nche dà il titolo a due chiese parrocchiali una delle quali \nplebana (S. Giovanni Evangelista), e l’altra prioria (S. \nLorenzo) nella Comunità Giurisdizione e 4 miglia a ostro \nd’Empoli, Diocesi e Compartimento di Firenze. \nÈ situato sulla cresta dei colli marnosi che fiancheggiano \nla Val d’Elsa dal lato di levante, lungo la strada rotabile \nche da Empoli sbocca nella Regia Traversa , o antica Via \nFrancesca, presso Granajolo. \nFu questo uno de’castelli de’Conti Guidi rammentato nei \nprivilegi concessi a quella illustre prosapia dagli \nImperatori Arrigo VI e Federigo II sotto gli anni 1191, \n1220 e 1247. \nL’Ammirato nella storia de’Conti Guidi e il P. Ildefonso \nnel Vol. VIII delle Delizie degli Eruditi Toscani riportano \nil sunto di un contratto del 6 maggio 1255, col quale il \nConte Guido Novello del fu Conte Guido di Modigliana, \nfratello del Conte Simone di Poppi, i Conti Guido Guerra \ne Ruggero figli del fu Conte Manovaldo di Dovadola, il \nConte Guido di Romena figlio del fu Conte Aghinolfo, \nciascuno per la sua parte vendè e consegnò al Comune di \n\nFirenze nelle mani del giudice Guglielmo Beroardi \nsindaco a ciò destinato, fra gli altri luoghi la sua quarta \nparte che possedeva per indiviso con gli altri conti \nconsorti del castellare di Monterappoli più la quarta parte \ndel padronato e della chiesa di S. Jacopo di Stigliano, di S. \nLorenzo a Monterappoli, dei fedeli, pensioni e affitti, \ncompresa qualunque signoria e dominio sulla stessa corte \ne castello. \nCome poi Monterappoli con Empoli, Cerreto Guidi, Vinci, \nMonte Murlo, Montevarchi ed altri castelli e terre dopo la \nvittoria riportata dai Ghibellini a Montaperto, ricadesse \nsotto il dominio de’conti Guidi, fino a che i luoghi \nmedesimi nel 1273 furono rivenduti e restituiti da uno di \nquei conti alla Signoria di Firenze, potrà vedersi \nall’Articolo MONTEVARCHI. \nDalla bolla però del Pontefice Celestino III diretta nel \n1194 al preposto della pieve di S. Genesio della Diocesi di \nLucca si rileva che i pievani di quest’ultima battesimale \n(ora cattedrale di Sanminiato) possedevano beni, ed \navevano una qualche giurisdizione di dominio in \nMonterappoli; non però giurisdizione spirituale, mentre \nmolto prima di quella età la pieve di Monterappoli \ndipendeva dal diocesano di Firenze. \nNella confinazione stabilita nell’ottobre del 1297 dai \nrespettivi sindaci fra il distretto sanminiatese e il contado \nfiorentino, quando si posero i termini presso o lungo il \nfiume Elsa, quelli che servirono di limite fra il territorio \ndelle comunità di Canneto di Val d’Elsa, spettante alla \ngiurisdizione di Sanminiato, già del contado pisano, ed i \nterritorii di Monterappoli e di S. Andrea a Rofiniano, \ncompresi nel contado fiorentino, si mantengono tuttora \nquasi i medesimi di allora. \nIl disretto della pieve di S. Giovanni Evangelista a \nMonterappoli nel sec. XIII abbracciava le seguenti nove \npopolazioni: 1. S. Lorenzo a Monterappoli (esistente); 2. \nS. Andrea a Rofiniano , (riunita alla pieve); 3. S. Maria \nd’Oltrorme (soppressa); 4. S. Matteo a Granajolo (cui è \nunita la seguente); 5. S. Maria a Granajolo, o al Borgo \nVecchio; 6. S. Jacopo di Stigliano (annessa alla \nprecedente); 7. S. Martino del Piano (distrutta); 8. S. \nBartolommeo di Carbonaja (ammensata alla cura di \nGranajolo); S. Prospero a Cambiano (esistente); S. Giusto \na Camprolese, riunita nel 1446 alle monache di S. \nAppollonia di Firenze. \nTra gli uomini distinti la storia ci ha tramandato il nome di \nun Simone da Monterappoli che in Firenze fu tra i capi \ndella congiura contro il Duca d’Atene, e di un Luparello \nche nel 1370 contribuì alla presa di Samminiato fatta dai \nFiorentini. \nMonterappoli a tempi della Repubblica Fiorentina faceva \nparte della Lega d’Empoli, ed aveva fino d’allora per arme \nparlante un tralcio di pampani piantato sopra un \nmonticello. – Vedere EMPOLI. \nLa chiesa plebana di S. Giovanni Evangelista fu di \npadronato della famiglia Frescobaldi, che nel 1486, sotto \ndi 30 agosto la rinunziarono insieme con quella di S. \nMatteo a Granajolo a messer Bertoldo di Gherardo di \nFilippo Corsini. Attualmente però è di data \ndell’Arcivescovo di Firenze. – Essa nel 1833 aveva 887 \nabitanti. \nLa parrocchia di S. Lorenzo dello stesso luogo, di \npadronato una volta de’monaci Cistercensi, alla \n\n\n\nsoppressione di questi in Toscana passò nel Principe. – \nEssa all’anno 1833 contava 430 abitanti.",
    "original_title": "MONTE RAPPOLI, o MONTERAPPOLI, talvolta ",
    "page": 347,
    "slug": "monte-rappoli-o-monterappoli-talvolta-monte-trappoli",
    "byte_offset": 2187230
  },
  {
    "context": "(Mons Ercli e talora Mons Herculi) in Val Tiberina.",
    "title": "MONTERCHI",
    "body": "Castello munito di rocca e di mura castellane \ncon chiesa arcipretura (S. Simeone Profeta) capoluogo di \nComunità, ora sotto la Giurisdizione di Lippiano, nella \nDiocesi di Sansepolcro, già di Città di Castello, \nCompartimento di Arezzo. \nRisiede sopra un colle bagnato da ponente a grecale dal \ntorrente Cerfone, e da scirocco a levante dal torrente \nPadonchia, che costà a piè del poggio di Monterchi al \nprimo si accomuna, e poi due miglia più avanti con la \nSovara ingrossa finchè dopo altrettanto cammino sbocca \nnel Tevere. \nIl castello di Monterchi è situato fra il grado 29° 46’ 2\" di \nlongitudine e il grado 43° 29’ di latitudine, sopra scoscesa \ne isolata collina che sporge avanti in una ritonda valletta, \ncui fanno corona più eminenti poggi vestiti di alberi e \nadorni di verzura, di ville e castella. Sta a lui dirimpetto \ncirca un miglio a settentrione il poggio su cui risiede il \nCastello di Citerna, compreso nello Stato pontificio; ed ha \n6 miglia a maestro di Terra di Anghiari; altrettante a \nlevante Città di Castello; 9 miglia a settentrione-grecale \nBorgo S. Sepolcro, e 16 miglia a libeccio la città di \nArezzo. \nNon volendo tenere conto di apocrifi documenti, non \nsaprei citarne alcuno più antico, che rammenti questo \npaese, di un istrumento del gennajo 1095 scritto in \nMonterchi (Actum Monterclo); col quale due fratelli \ninsieme colle loro mogli donarono al vicino monastero di \nS. Veriano di Ajole un manso, o piccolo podere con casa, \norto e vigna posto nel casale di Scanno. – (ANNAL. \nCAMALD.). \nAvvegnachè mi sembra dubbio, se a questo Monterchi, o \npiuttosto al Montecchio di Val di Chiana debba riferirsi \nquel Pagano di Suppone di Montercle, rammentato in una \ncarta aretina del 1092, pubblicata dal Muratori nelle sue \nAntichità del Medio Evo. \nAll’Articolo MONTE S. MARIA citai un documento del \n26 settembre 1194, inserito nel Libro XX dei capitoli \ndelle Riformagioni di Firenze, mediante il quale un \nmarchese Uguccione dei Marchesi di Colle, ossia del \nMonte S. Maria, pose sotto l’accomandigia del Comune di \nArezzo con tutto il territorio, le ville e castella del \npievanato di S. Antimo in Val Tiberina, a condizione però \nche que’popolani dovessero stare agli ordini, far guerra e \npace a difesa e in favore del Comune di Arezzo, e \ncoll’inibizione di far pace o tregua con il Comune di Città \ndi Castello. \nFin d’allora io dubitai che quel marchese Uguccione fosse \nfiglio del Marchese Ranieri III, padre di altro Marchese \nRanieri e avo di un Uguccione giuniore state Marchese di \nValiana , o di Valiano in Val di Chiana. – Fu pure \navvertito, che il territorio dell’antico pievanato di S. \nAntimo corrispondeva a un dipresso al territorio di \nMonterchi. \nE ben deve intendersi a un dipresso , stantechè l’antica \nchiesa plebana di S. Antimo, ch’è tuttora situata nella \nparrocchia di Monterchi sui confini dello Stato pontificio, \nquasi egualmente distante da Monterchi che da Citerna, \n\nnon solo era la battesimale de’Monterchiesi, ma ancora \ndegli abitanti del Castello di Citerna, compresi nello Stato \npontificio del vicino distretto di Citta di Castello. Ciò \napparisce dalla bolla con la quale Leone X nell’atto di \ncostituire la chiesa abaziale di Sansepolcro in cattedrale \n(anno 1520) concedè al nuovo vescovo Borghese fra le \npievi questa di S. Antimo con i suoi membri, eccettuata la \nporzione compresa nel distretto di Citerna, e in quello di \nCittà di Castello che si conservarono alla diocesi di \nquest’ultima città. \nInfatti l’attual chiesa di S. Antimo, benchè ridotta a \nbenefizio, conservò per lunga età il nome di Pieve \nvecchia, e nella sua collazione fatta la prima volta \nnell’anno 1569 dal vescovo di Sansepolcro, e in tutte le \naltre investiture posteriori, si diede sempre alla medesima \nil titolo di chiesa e pievania di S. Antimo, fino a che essa \nnell’anno 1684 venne qualificata Pieve senza cura ; alla \nqual epoca la stessa chiesa di S. Antimo fu restaurata dal \nconte Francesco Delci suo rettore beneficiato. \nInfatti sino alla fine del secolo XVII il giorno della \ncommemorazione di S. Antimo (11 maggio) riguardavasi \nin Monterchi e in Citerna come festivo, e per un altro \nsecolo il clero e popolo de’due paesi si recavano \nprocessionalmente nel giorno dell’Ascensione a visitare \nquest’antica battesimale. Finalmente nel 1792 al titolo di \nPieve senza cura venne sostituito quello di Abazia di S. \nAntimo. – La qual cosa non solo ci richiama alla memoria \nun documento del 1268 citato dagli Annalisti \nCamaldolensi, nel quale si rammenta un Frediano abate di \nMonterchi, ma ancora un istrumento, in cui si fa menzione \ndi un resedio a S. Antimo della badia di Prataglia. – Per \nfare credere che costà in S. Antimo esistesse qualche \nmonastero, citasi un frammento di lapida sepolcrale \nritrovata fra le rovine delle navate laterali della stessa \nchiesa plebana, nella quale pietra fu scolpito una specie di \npastorale cui sono appese varie croci abaziali, due delle \nquali restate nel frammento. I suoi caratteri piuttosto \nantichi sono in parte consunti, ma altri più moderni, che \ndicono: S. Abate Dino , furono incisi in quel marmo fra un \ncontorno di pampani con grappoli d’uva. \nEra la chiesa di S. Antimo grande a tre navate, attualmente \nperò ridotta alla sola di mezzo, scorciata anch’essa nella \nsua lunghezza per essere stata la tribuna convertita ad uso \ndi una casa colonica. – Sotto il secondo arco, a mano \nsinis tra entrando, trovasi tuttora la metà di una vasca, \nservita probabilmente al battistero per immersione. Ora \nquesta chiesa è un benefizio semplice con un ricco \npatrimonio consistente di beni stabili, parte de’quali situati \nnello Stato pontificio, e parte nel territorio Granducale. \nS’ignora quando la chiesa arcipretale di S. Simeone a \nMonterchi fu dichiarata pieve, comecchè dai libri \nparrocchiali, i quali risalgono all’anno 1569, apparisca, \nche già a questa suddetta epoca essa aveva fonte \nbattesimale. \nTornerò a parlare de’posteriori destini del piviere di \nMonterchi dopo aver fatto parola delle vicende politiche \ncui furono soggetti i suoi abitanti. \nDopo fatta la cessione dal Marchese Uguccione alla città \ndi Arezzo del pievanato di S. Antimo, di cui, come si è \ndetto, faceva parte il paese con il distretto comunitativo di \nMonterchi, presentasi un altro documento del 1266, \nesistente pur esso nelle Riformagioni di Firenze, donde \n\n\n\nrilevasi, che i due castelli di Monterchi e di Lippiano, \nentrambi stati sottoposti ai ma rchesi del Monte S. Maria, \nerano governati in quel tempo da un Ranieri di Andrea \nd’Jacopo presidente, signore e rettore de’medesimi. Il \nqual presidente in quell’anno sottomesse alla citta di \nArezzo i suddetti due castelli con i respettivi territorii, a \ncondizione che a lui ne fosse conservato il governo. \nA qual famiglia questo Ranieri appartenesse mi è ignoto, \nma che Monterchi nelle prime decadi del secolo XIV, al \npari di Citta di Castello, del Borgo S. Sepolcro e di tanti \naltri luoghi di Val Tiberina, cadesse in potere del vescovo \nGuido Tarlati e di Pier Saccone suo fratello, non ne lascia \ndubbio alcuno la storia. \nPer più di un secolo i Pietramalesi dominarono in \nMonterchi, prima con l’appoggio de’Visconti, alla guardia \ndelle cui milizie Pier Saccone nel 1352 consegnò il \nCastello d’Elci sul dorso del monte di Marzana. Lo che \navvenne nell’anno stesso che quel castello per subito \nterremoto subissò, e vi seppellì tutta la guarnigione. \nFinalmente dopo il 1383 i Pietramalesi stettero in \nMonterchi come raccomandati de’Fiorentini fino a che nel \n1440 Donna Anfrosina da Montodoglio vedova di \nBartolommeo Tarlati signor di Monterchi, all’ingresso di \nluglio del 1440, fu cacciata insieme con tre sue figliuole \nda questo castello per ribellione contro la Repubblica \nFiorentina, avendo essa favorito la parte del duca di \nMilano, il cui esercito era stato pochi giorni innanzi (29 \ngiugno) fiaccato e disperso sotto Anghiari. \nTosto gli abitanti di Monterchi, e quelli del castello di \nMontagutello sopra Scandolaja, si sottomessero al \nComune di Firenze per atto del 12 luglio 1440 con alcune \nesensioni speciali, le quali per provvisione del 16 agosto \nsuccessivo furono dichiarate comuni anche alle persone di \nPantaneto e di Elci, purchè queste si fossero portate ad \nabitare a Monterchi o a Montagutello. – Vedere \nSCANDOLAJA. \nNella guerra mossa nel 1478 dal Pontefice Sisto IV e dal \nre di Napoli ai Fiorentini, i Dieci di Balia affidarono la \nguardia di Anghiari, del Borgo S. Sepolcro e di Monterchi \na Niccolò Vitelli, il quale era stato cacciato da Città di \nCastello. Al che facilmente si prestava la situazione \nfavorevole di quest’ultimo castello, il quale durante \nl’assedio di Firenze fu da un altro Vitelli (Alessandro) \nsebbene senza effetto strettamente circondato di armati; se \nnon chè, sentita la caduta di quella città, anche i \nMonterchiesi doverono soggiacere alla sorte della \ncapitale. \nNell’altra guerra, accesa nell’anno 1643 fra la Toscana ed \nil Papa, Monterchi fu di nuovo assalito e preso non senza \nqualche sacrifizio dalle truppe pontificie, sebbene pochi \ngiorni dopo dalle soldatesche toscane venisse ritolto al \nnemico. \nI bastioni e le mura che circondano il castello con due \nporte alla saracinesca, e la sovrastante rocca in parte \nconservata, danno un’idea della valida resistenza che \npoteva farsi costà, se non dopo, almeno innanzi \nl’invenzione della polvere. \nLa chiesa arcipretura di S. Simeone Profeta esisteva fino \ndal secolo XV, e forse anche prima, giacchè essa è \nrammentata nello statuto di questa comunità dell’anno \n1451, nel quale si prescriveva l’obbligo di recarvi ogni \nanno un’offerta di cera nella festa del santo titolare. \n\nCotesta chiesa però è situata in un biscanto della piazza \npubblica nel ripiano adiacente alla sovrastante rocca, da \nun lato della quale esiste il pretorio. \nNel 1533 essa fu in qualche modo ingrandita, ma per \nsecondare il tortuoso giro delle vecchie mura castellane \nche la fiancheggiano, aveva le sue pareti irregolari, e gli \naltari distribuiti senz’ordine. \nDal 1831 al 1833 nel luogo medesimo difettoso fu essa da \nfondamenti ricostruita con meno irregolare architettura sul \ndisegno dell’attuale arciprete Can. Pietro Valbonesi, e \nridotta possibilmente elegante e ricca di stucchi, per \nquanto manchi sempre lo spazio per entrarvi di facciata. \nDal prenominato statuto apparisce, che in Monterchi nel \nsecolo XV esisteva un monastero di Clarisse oltre quello \ntuttora in piedi delle Benedettine, la cui chiesa è stata ora \nrestaurata con molta eleganza. Nel circondario della \nparrocchia esisteva un convento di frati Francescani, la cui \nfamiglia dopo la metà del secolo XVIII venne soppressa, e \nquindi il fabbricato nel 1788 ridotto ad uso di dogana. \nLe chiese soggette al pievano di Monterchi erano 15, \nriunite in nove parrocchie; cioè, 1. S. Lorenzo a \nGambazzo con S. Michele a Pianezze, cui è raccomandata \nquella de’SS Lorenzo e Cristofano a Col di Chio; 2. S. \nPietro a Ripoli, cui fu annessa quella di S Lucia alla \nCasanuova; 3. S. Angelo a Padonchia, alla quale furono \naggregate le chiese di S. Agata in Pocaja e di S. Andrea a \nVicchio; 4. S. Biagio a Pocaja con l’annesso di S. Lucia a \nPantaneto; 5. S Sisto a Petretole; 6. S. Lorenzo a \nRicciano ; 7. S. Luca a Borgacciano; 8. S. Maria a Fonaco; \n9. S. Apollinare alla Villa. \nSe vi è da notare in questo castello alcun palazzo \nparticolare di qualche apparenza, esso è quello della casa \navita degli Alberti, famiglia che onora Monterchi per il \ndotto giureconsulto Giovanni Alberti, il quale fiorì tra il \ncadere del passato e il sorgere del presente secolo. \nNon starò a rammentare altre persone distinte nate in \nquesto paese, fra le quali un Monanni ed un Ugolinelli , \nche il primo di essi fu Vescovo di Terracina e l’altro di \nViterbo; nè dirò di quell’Orlandini che si distinse per \nvaloroso coraggio nella giornata campale a Kanisca vinta \ndagli Austriaci sopra i Turchi. \nIn Monterchi ha luogo un mercato settimanale, che cade \nnel giorno di martedì, quantunque per svista all’Articolo \nMONTE S. MARIA, fosse detto, che Monterchi mancava \ndi mercati. Vi hanno luogo inoltre cinque fiere annuali di \nqualche concorso, le quali cadono nel 15 gennajo, nel \nmartedì di Pentecoste, nel 16 agosto, nel terzo martedì di \nsettembre e nel 25 ottobre. \nLa Comunità mantiene un medico condotto, e l’attuale \nDott. Andrea Vignini da un mezzo secolo a questa parte vi \nesercita indefesso l’arte salutare. – Ris iedevi ancora un \nchirurgo e un pubblico maestro di scuola elementare per i \nragazzi, mentre alle fanciulle suppliscono le monache \nBenedettine per mezzo di due maestre che convivono in \nmonastero. \n \nCENSIMENTO della Popolazione della Parrocchia \narcipretura di MONTERCHI a quattro epoche diverse, \ndivisa per famiglie. \n \nANNO 1551: Impuberi maschi -; femmine -; adulti \nmaschi -, femmine -; coniugati dei due sessi -; \n\n\n\necclesiastici dei due sessi -; numero delle famiglie 123; \ntotalità della popolazione 565. \nANNO 1745: Impuberi maschi 65; femmine 64; adulti \nmaschi 49, femmine 96; coniugati dei due sessi 130; \necclesiastici dei due sessi 41; numero delle famiglie 98; \ntotalità della popolazione 438. \nANNO 1833: Impuberi maschi 70; femmine 68; adulti \nmaschi 98, femmine 119; coniugati dei due sessi 191; \necclesiastici dei due sessi 32; numero delle famiglie 108; \ntotalità della popolazione 578. \nANNO 1839: Impuberi maschi 77; femmine 71; adulti \nmaschi 106, femmine 103; coniugati dei due sessi 188; \necclesiastici dei due sessi 31; numero delle famiglie 113; \ntotalità della popolazione 576. \n \nComunità di Monterchi. – Il territorio di questa comunità \noccupa una superficie di 8223 quadrati, dei quali 207 sono \npresi da corsi d’acqua e da pubbliche vie. Vi si trovava \nnel 1833 una popolazione di 2452 abitanti a ragione \nproporzionatamente di 245 persone per ogni miglio \nquadrato di suolo imponibile. \nConfina dal lato di grecale con la Comunità di Città di \nCastello dello Stato Pontificio, e per tutti gli altri lati con \ntre comunità del Granducato. – Dalla parte di maestro a \nponente del capoluogo ha di fronte il territorio di \nAnghiari, a partire dal podere di Matafredda sulla sinistra \ndel torrente Sovara, che quà attraversa per andare incontro \nal fosso Caligliano, e quindi entrare nel rio della Cascina, \ncol quale taglia la strada Regia d’Urbino passando a \nlevante di Bagnara , cui sta dirimpetto il torrente Cerfone, \nche cavalca presso un influente destro denominato il rio \nBurrone. Con esso sale i poggi che separano le acque del \nCerfone da quelle del torrente Padonchia sino a che arriva \npresso la chiesa di Tarsignano; davanti alla quale sottentra \na confine la Comunità di Arezzo, da primo dirimpetto a \nlibeccio, quindi dopo mezzo miglio voltando faccia a \nostro si presenta di contro il territorio della Comu nità del \nMonte S. Maria. Con quest’ultima l’altra di Monterchi \nfronteggia per il tragitto di buone tre miglia \nincamminandosi di conserva verso levante finchè entrano \nnel fosso Riccianello , mercè cui si dirigono fra grecale e \nlevante verso il casale di Monte Miliano nel popolo di \nPetretole. Costà la Comunità di Monterchi lascia a \nponente il fosso prenominato incamminandosi verso \nlevante, e quindi voltando direzione a settentrione per \narrivare sul confine della Comunità di Città di Castello \ndello Stato pontificio, con la quale cavalca l’ultimo tronco \ndel torrente Cerfone percorrendo sino al torrente Sovara \nun tragitto di circa tre miglia dirimpetto a grecale \npassando alla base settentrionale del poggio di Monterchi \nper una linea di termini di pietra posti sul confine dei due \nStati. \nFra i principali corsi d’acqua che lambiscono, o che \nattraversano il territorio di questa comunità, si contano i \ntorrenti Cerfone, Sovara e Padonchia tributarii tutti del \nvicino Tevere. Fra le strade rotabili havvi la regia di \nUrbino, e la comunitativa che staccasi dalla Regia \nsuddetta alla Villa S. Apollinare e che mena a piè del \npoggio di Monterchi, di dove continua per Città di \nCastello. Un altro tronco di via rotabile parte dalla regia \nd’Urbino alla dogana di Pontaneta per congiungersi alla \nprenominata via fra Monterchi e Citerna, dov’è la dogana. \n\nLa struttura fisica del suolo della parte montuosa di questa \ncomunità consiste generalmente di macigno e di schisto \nargilloso, delle quali due rocce è formato anche il poggio \ndi Monterchi, mentre le sue falde inferiori e l’adiacente \npianura sono coperte di terreno di trasporto cosperso di \nciottoli e di ghiaja. \nLa qualità delle piante di cui sono rivestiti i poggi a \nlevante del Cerfone sono querce, quercioli e macchie di \nginestre; però nel valloncello del Padonchia abbondano le \nselve di castagni, vigne e coltivazioni a sementa, le quali \nultime due sono assai più comuni nelle vicinanze di \nMonterchi. La coltura dell’erba guado (Jsatis tinctoria \nLinn.) formava nel territorio di questa comunità \nun’oggetto di risorsa nei tempi andati. Attualmente vi \nsono sostituite altre piantagioni consistenti per lo più in \nsemente di leguminacee e di cereali. Ma la pastorizia, e \nsegnatamente quella del bestiame porcino, costituisce la \nmaggiore risorsa territoria le di questa Comunità. \nRisiedeva in Monterchi un podestà, la cui giurisdizione \ncon la legge dell’agosto 1838 fu riunita a quello di \nLippiano dipendente attualmente pel criminale dal Vicario \nRegio di Sansepolcro e per la polizia dal Commissario \nRegio di Are zzo, dov’è la Conservazione dell’Ipoteche. – \nLa Cancelleria comunitativa, l’ufizio del Registro e \nl’ingegnere di Circondario sono in Sansepolcro, ed il \ntribunale di Prima Istanza in Arezzo. \n \nQUADRO della Popolazione della Comunità di \nMONTERCHI a quattro epoche diverse, divisa per \nfamiglie. \n \n- nome del luogo: Borgacciano, titolo della chiesa: S. \nLuca (Cura), diocesi cui appartiene: Sansepolcro (già Città \ndi Castello), popolazione anno 1551 n° 120, popolazione \nanno 1745 n° 99, popolazione anno 1833 n° 116, \npopolazione anno 1839 n° 113 \n- nome del luogo: Fonaco, titolo della chiesa: S. Maria \n(Cura), diocesi cui appartiene: Sansepolcro (già Città di \nCastello), popolazione anno 1551 n° 64, popolazione anno \n1745 n° 75, popolazione anno 1833 n° 82, popolazione \nanno 1839 n° 86 \n- nome del luogo: Gambazzo, Pianezze e Col di Chio, \ntitolo della chiesa: SS. Angelo, Lorenzo e Cristofano \n(Cura), diocesi cui appartiene: Sansepolcro (già Città di \nCastello), popolazione anno 1551 n° 121, popolazione \nanno 1745 n° 15, popolazione anno 1833 n° 210, \npopolazione anno 1839 n° 242 \n- nome del luogo: MONTERCHI, titolo della chiesa: S. \nSimone Profeta (Pieve Arcipretura), diocesi cui \nappartiene: Sansepolcro (già Città di Castello), \npopolazione anno 1551 n° 565, popolazione anno 1745 n° \n435, popolazione anno 1833 n° 578, popolazione anno \n1839 n° 576 \n- nome del luogo: Padonchia, Vicchio e S. Agata, titolo \ndella chiesa: SS. Angelo e Andrea (Cura annessa a \nMonterchi), diocesi cui appartiene: Sansepolcro (già Città \ndi Castello), popolazione anno 1551 n° 320, popolazione \nanno 1745 n° 325, popolazione anno 1833 n° 282, \npopolazione anno 1839 n° 293 \n- nome del luogo: Petretole, titolo della chiesa: SS. Sisto e \nApollinare (Cura), diocesi cui appartiene: Sansepolcro \n(già Città di Castello), popolazione anno 1551 n° 84, \n\n\n\npopolazione anno 1745 n° 60, popolazione anno 1833 n° \n82, popolazione anno 1839 n° 95 \n- nome del luogo: Pocaja e Pantaneto, titolo della chiesa: \nSS. Biagio e Lucia (Prioria), diocesi cui appartiene: \nSansepolcro (già Città di Castello), popolazione anno \n1551 n° 168, popolazione anno 1745 n° 293, popolazione \nanno 1833 n° 378, popolazione anno 1839 n° 391 \n- nome del luogo: Ricciano, titolo della chiesa: S. Lorenzo \n(Prioria), diocesi cui appartiene: Sansepolcro (già Città di \nCastello), popolazione anno 1551 n° 54, popolazione \nanno 1745 n° 117, popolazione anno 1833 n° 181, \npopolazione anno 1839 n° 193 \n- nome del luogo: Ripoli e Casanuova, titolo della chiesa: \nSS. Pietro e Lucia (Cura), diocesi cui appartiene: \nSansepolcro (già Città di Castello), popolazione anno \n1551 n° 204, popolazione anno 1745 n° 313, popolazione \nanno 1833 n° 172, popolazione anno 1839 n° 165 \n- nome del luogo: Scandolaja già Abazia di Montagutello, \ntitolo della chiesa: S. Maria (Cura), diocesi cui appartiene: \nArezzo, popolazione anno 1551 n° 301, popolazione anno \n1745 n° 152, popolazione anno 1833 n° 80, popolazione \nanno 1839 n° 98 \n- nome del luogo: Tarsignano (*), titolo della chiesa: S. \nGiovanni Battista (Cura), diocesi cui appartiene: \n(ERRATA: Sansepolcro, già Arezzo) Sansepolcro (già \nCittà di Castello), popolazione anno 1551 n° -, \npopolazione anno 1745 n° 87, popolazione anno 1833 n° \n90, popolazione anno 1839 n° 54 \n- nome del luogo: Villa S. Apollinare (*), titolo della \nchiesa: S. Apollinare (Cura), diocesi cui appartiene: \nSansepolcro (già Arezzo), popolazione anno 1551 n° -, \npopolazione anno 1745 n° 163, popolazione anno 1833 n° \n201, popolazione anno 1839 n° 235 \n \n- Totale abitanti anno 1551 n° 2001 \n- Totale abitanti anno 1745 n° 2134 \n- Totale abitanti anno 1833 n° 2452 \n- Totale abitanti anno 1839 n° 2541 \n \nN. B. Le ultime tre Parrocchie contrassegnate con \nl’asterisco (*) mandano una porzione della loro \npopolazione nella Comunità d’Anghiari, non calcolata \nnel quadro superiore.",
    "original_title": "MONTERCHI",
    "page": 348,
    "slug": "monterchi",
    "byte_offset": 2191790
  },
  {
    "context": "(Mons  Regis) nella vallecola del Mugnone.",
    "title": "MONTE REGGI, o MONTEREGGI DI FIESOLE",
    "body": "Castello con antica \nchiesa plebana (S. Ilario), una delle 4 suburbane della \ncattedrale di Fiesole, nella Comunità e Giurisdizione della \nstessa città, che è 3 miglia al suo ostro-libeccio, \nCompartimento di Firenze. \nRisiede nella pendice occidentale dei poggi che chiudono \na levante la vallecola del Mugnone, costà dov’ebbero \norigine le nobili famiglie fiorentine della casata Crociani, \nCresci, e di quell’altra prosapia che all’epoca del trisavolo \ndi Dante \nGià era’l Caponsacco nel mercato, \nDisceso giù da Fiesole… \nNella corte però di Monte Reggi sino dal secolo nono \naveva de’beni stabili la mensa vescovile di Fiesole, \nsiccome risulta da una donazione fatta nell’890 ai vescovi \nfiesolani da Guido re d’Italia, consistente in selve e terreni \n\nposti a Monte Reggi, come parte della corte quae vocatur \nSala (ora Saletta) sub castro Fesulae. – Vedere l’Articolo \nFIESOLE. \nI quali beni vennero in seguito confermati alla mensa \npredetta dall’Imperatore Ottone II con diploma del 17 \nluglio 984 non che dal Pontefice Pasquale II nel 1103, da \nInnocenzo II nel 1134 e quindi da alcuni altri pontefici. – \n(UGHELLI Ital. Sacr. in Episc. Fesul.). \nIl piviere di Montereggi, oltre il distretto della chiesa \nplebana, abbraccia quello di due cure suffragnnee, cioè, \ndella prioria di S. Andrea a Sveglia, e di S Margherita a \nSaletta. \nMa ciò che rende importante questo poggio sono le sue \nfonti copiose e perenni che per acquedotto sino dai tempi \nromani dentro Fiesole pervenivano, e che a’tempi nostri in \nvarie piazze di Firenze a pubbliche fontane somministrano \ncostantemente acqua potabile. \nDegli avanzi dell’antico acquedotto di Montereggi furono \nindicate le tracce nelle Lettere fiesolane da Angelo Maria \nBandini, scoperti lungo la strada che mena all’osteria di \nBaccano, un miglio circa a settentrione di Fiesole, dove \negli segnalò un torso di torre rovinata. \nAttualmente Montereggi fornisce l’acqua alla gran Fonte \nsulla Piazza del Granduca a Firenze, la quale era già \nalimentata dalle acque della fonte alla Ginevra provenienti \ndal Monte alle Croci, detto pur esso Monte Reggi o del \nRe, sulla sinistra dell’Arno. La quale fonte del Monte \nReggi fiesolano scende alla capitale per il cosidetto \ncondotto reale, stata aumentata da 26 anni in quà mediante \nl’allacciatura di un’altra polla denominata Acquibogliolo , \nche scaturisce in copia dallo stesso Monte Reggi un poco \npiù lontana delle antiche sorgenti. Le acque perenni di \nquesto poggio vengono raccolte in un solo canale che le \naccompagna nel letto del torrente Mugnone, dopo aver \nesse messo in moto nella loro discesa 5 edifizi di molini. – \nSul letto del Mugnone le acque di Monte Reggi entrano in \nun condotto tracciato lungo l’alveo del torrente stesso fino \na che arrivano ad una gran conserva, detta del Calderajo. \nCostà ha principio l’acquedotto reale che porta le acque in \nFirenze, dov’entrano per le mura del Maglio in un \ncondotto forzato. \nQuest’opera pubblica dei Granduchi della dinastia \nMedicea fu resa anche più utile dal Gran Duca Lepoldo I \nche fece diramare le acque del Condotto reale di Monte \nReggi in varii luoghi della capitale e specialmente per \nl’uso dell’Arcispedale di S. Maria Nuova, nel di cui \nregolamento, pubblicato nel 1789, fu registrata l’analisi \ndelle medesime fatta dal farmacista Giuntini col confronto \ndell’analisi istituita dallo stesso chimico sull’acqua della \nfonte alla Ginevra , la quale ora debolmente alimenta le \nfontane della Piazza S. Croce e de’Renaj. \nLa parrocchia della pieve di Monte Reggi nel 1833 \ncontava 303 abitanti.",
    "original_title": "MONTE REGGI, o MONTEREGGI DI FIESOLE",
    "page": 351,
    "slug": "monte-reggi-o-montereggi-di-fiesole",
    "byte_offset": 2213510
  },
  {
    "context": "",
    "title": "MONTE REGGI DI MASSA MARITTIMA",
    "body": "– Vedere MASSA MARITTIMA, città.",
    "original_title": "MONTE REGGI DI MASSA MARITTIMA",
    "page": 351,
    "slug": "monte-reggi-di-massa-marittima",
    "byte_offset": 2217249
  },
  {
    "context": "in Val di Magra.",
    "title": "MONTE REGGIO, MONTEREGGIO",
    "body": "Casale con parrocchia (S. Apollinare) nella vicaria \nforanea, e Comunità di Mulazzo, Giurisdizione di \n\n\n\nTresana, Diocesi di Massa Ducale, già di Luni-Sarzana, \nDucato di Modena. \nRisiede in poggio alla destra del fiume Magra, ed ha nel \nterritorio della sua parrocchia 5 villate, o gruppi di case, \nappellate i Casoni, Cadiloja, Fresoni, Piana e Cerro. Le \npopolazioni di Monte Reggio e di Pozzo dell’ex-feudo di \nMulazzo, per atto del 15 aprile 1619, furono ricevute in \naccomandigia per 50 anni dal Granduca Cosimo II ad \nistanza del Marchese Giovanni Vincenzio Malaspina. – \nVedere MULAZZO. \nLa parrocchia di S. Apollinare a Montereggio nel 1832 \ncontava 327 abitanti.",
    "original_title": "MONTE REGGIO, MONTEREGGIO",
    "page": 351,
    "slug": "monte-reggio-montereggio",
    "byte_offset": 2217324
  },
  {
    "context": "(Mons  Regionis) in Val d’Elsa.",
    "title": "MONTE REGGIONI, o MONTE RIGGIONI",
    "body": "Castello murato che sebbene \nquasi deserto presta tuttora il nome ad una comunità e ad \nuna chiesa plebana (S. Maria Assunta) capo luogo di \nvicarìa foranea, nella Giurisdizione e circa dieci miglia a \nsettentrione della potesteria di Sovicille in Rosia, Diocesi \ne Compartimento di Siena. \nRisiede sopra un’umile collinetta isolata presso la strada \nRegia romana che gli passa sotto dal lato di ponente-\nlibeccio, fra il grado 28° 53’ di longitudine e il grado 43° \n23’ 7\" di latitudine, 6 miglia a maestro di Siena, \naltrettante a scirocco-levante di Colle, 8 miglia a scirocco \ndi Poggibonsi, e 12 a libeccio di Radda. \nDell’origine di Monte Reggioni, al pari che \ndell’etimologia del suo nome, non vi sono dati che \npossano dirsi meno che congetturali, come per esempio \nsarebbe uno quello di dubitare che questo paese fosse \nstato dai Sanesi edificato munito a guardia della loro \nregione occidentale. \nNè tampoco è da credere che l’epoca di Montereggioni sia \nquella segnata in una lapida stata posta nel 1213 sopra una \ndelle due porte del castello, mentre esercitava in Siena \n1’ufizio di potestà Guelfo di Ermanno di Paganello \nde’signori da Porcari. La quale memoria giova per \navventura a rettificare la cronaca sanese di Andrea Dei \nche assegna all’anno 1219 il principio della fortificazione \ndi Montereggioni, nell’anno stesso in cui fornissi \n(soggiunge il cronista sanese) la facciata del Duomo. \nIn questo stato nel 1254 potè resistere ai Fiorentini \nquando feciono oste sopra la città di Siena, ponendosi i \nmedesimi a campo davanti al castello di Montereggioni; e \ndi certo, scrissero gli storici fiorentini, l’avrebbono avuto, \nperocchè i Tedeschi che’l guardavano erano in trattato di \nrenderlo per lire 50000 di venti soldi a fiorino; ma i \nSanesi per non perdere quel castello fecero le \ncomandamenta de’Fiorentini, e fu trattata e conclusa pace \ntra loro. – (R. MALESPINI Istor. Cap. 154. G. VILLANI \nCronic. Lib.VI Cap. 56). \nAmmaestrati i Sanesi dal pericolo corso, vollero \naggiungere fra il 1260 e il 1270 nuove fortificazioni a \nMonteriggioni che munirono di una rocca con mura \norbiculari torrite, accerchiando il castello nella stessa \nguisa che tuttora si vede, e come lo vide appunto nel 1300 \nil poeta delle tre visioni, quando cantava: \n \n“Perocchè come in su la cerchia tonda \n Monte Reggion di torri si corona, \n Così la proda, che’l pozzo circonda, ecc. \n\n (DANTE Infern. C. XXXI.). \n \nUna delle due porte castellane si appella di S. Giovanni; \nl’altra porta Franca. \nNel 1266 gli uomini della Badia a Isola e dei luoghi \ncirconvicini furono invitati dal governo dei Nove di Siena \na venire ad abitare nel vicino castello di Monte Reggioni. \nLo che accadeva ott’anni innanzi che la Signoria stessa \noppignorasse il castello medesimo agli ufiziali della \ngabella di Siena per un imprestito di 1600 lire preso per \npagare li stipendi de’soldati della Taglia. – \n(RIFORMAGIONI DI SIENA). \nIn un libro di rendimenti di conti alle Riformagioni stesse \nè notato all’anno 1361 che si spesero lire 83 soldi 6, e \ndenari 6 nel fabbricare, o piuttosto nel restaurare il ponte, \nla torre e la campana del Comune di Montereggioni. \nNel 1390, cioè nell’anno stesso che Siena si era data al \nVisconti signor di Milano, i fuorusciti assistiti dal governo \nfiorentino sorpresero e s’impadronirono del castello di \nMontereggioni. Ma se quell’oste poco dopo fu espulsa di \nlà dalle milizie di Siena e di Milano che scalarono le mura \ndel castello, altri esuli nel 1482 se ne impossessarono \nall’occasione della guerra fra il re di Napoli e la \nRepubblica Fiorentina, comecchè anche cotesta fiata il \ncastello stesso per via di trattato pochi mesi dopo fosse al \ngoverno di Siena restituito. – (ARCH. DIPL. SANESE \nConsigli. – MALAVOLTI Istor. San. P. III). \nNel 1545 e nel 1554 le fortificazioni di Monte Reggioni \nfurono restaurate, la prima volta per comando de’capitani \ndell’Imperatore Carlo V, la seconda volta d’ordine di \nPiero Strozzi. Ma nel 25 agosto dello stesso anno 1554 \nMonte Reggioni cadde in potere del Marchese di \nMarignano comandante generale dell’esercito imperiale \nmediceo contro Siena. \nSe Monte Reggioni conserva ancora le antiche cerchia con \nle torri che lo coronano, non sono però rimaste dentro il \npaese che meschine casupole con la chiesa parrocchiale, in \nmezzo a un piccolo podere fra rovine coperte di roghi e \nspine, funesta rimembranza di ciò che fu Monte reggioni; \nal punto che la sua corte divenne bandita del Comune di \nSiena, come risulta da una provvisione della Signoria \ndell’agosto 1528, colla quale furono confermati gli statuti \nantecedenti relativi alla bandita del piano di Monte \nReggioni. – (ARCH. DIPL. SAN. e FIOR. e Carte della \nbadia di S. Eugenio al Monistero). \nSotto il governo Mediceo la bandita di Montereggioni era \nposseduta dagli Accarigi di Siena. \nNella chiesa plebana di S. Maria di Monte Reggioni li 12 \ngiugno del 1313 fu rogato un atto, col quale l’abate \ndell’Isola essendo stato eletto giudice compromissario dai \npopolani della parrocchia di S. Martino a Strove, cui \npervenivasi il diritto di eleggere il rettore della chiesa \nmedesima, nominò in parroco di essa il prete Mino di \nRosso. \nAnche lo statuto sanese del 1360 rammenta la chiesa di S. \nMaria di Monte Reggioni. La sua vicaria foranea una volta \ncomprendeva undici popoli, attualmente ridotti a sette, \ncioè: 1. S. Maria Assunta a Montereggioni, pieve; 2. S. \nMaria Assunta al Poggiolo, rettoria; 3. S. Giovan Battista \na Lornano, pieve; 4. S. Giovanni Evangelista a Basciano, \nRettoria; 5. SS. Jacopo e Nicolao a Quercegrossa , idem; \n6. S. Bartolommeo a Reciano, idem; 7. S. Michele a \n\n\n\nFungaja , idem. Furono da lungo tempo soppresse le \nseguenti 4 chiese parrocchiali: 8. S. Giovanni a Stecchi, \nriunita nel 1404 alla badia dell’Isola; 9. S. Margherita di \nRencine, riunita nel 1663 alla pieve di Monte Reggioni; \n10. S. Michele a Petrojo , annessa alla cura di \nQuercegrossa; 11. S. Lorenzo al Colle, unita alla \npopolazione di Fungaja. \nLa parrocchia della pieve di Monte Reggioni nel 1833 \nnoverava 348 abitanti. \n \nCENSIMENTO della Popolazione della Parrocchia di \nMONTE REGGIONI a quattro epoche diverse, divisa per \nfamiglie. \n \nANNO 1640: Impuberi maschi -; femmine -; adulti \nmaschi -, femmine -; coniugati dei due sessi -; \necclesiastici dei due sessi -; numero delle famiglie 26; \ntotalità della popolazione 260. \nANNO 1745: Impuberi maschi 48; femmine 37; adulti \nmaschi 56, femmine 34; coniugati dei due sessi 94; \necclesiastici dei due sessi 2; numero delle famiglie 34; \ntotalità della popolazione 271. \nANNO 1833: Impuberi maschi 76; femmine 69; adulti \nmaschi 52, femmine 26; coniugati dei due sessi 124; \necclesiastici dei due sessi 1; numero delle famiglie 44; \ntotalità della popolazione 348. \nANNO 1839: Impuberi maschi 112; femmine 99; adulti \nmaschi 69, femmine 36; coniugati dei due sessi 144; \necclesiastici dei due sessi 1; numero delle famiglie 53; \ntotalità della popolazione 471. \n \nComunità di Monte Reggioni. – Il territorio di questa \ncomunità nel 1833 occupava 28304 quadrati, dei quali \n636 erano presi da corsi d’acqua e da pubbliche strade. – \nVi stanziava all’epoca medesima una popolazione di 3289 \nabitanti, a proporzione di 76 individui per ogni miglio \nquadrato di suolo imponibile. \nConfina con otto comunità. – Dal lato di settentrione ha di \nfronte la Comunità di Poggibonsi a partire dalla strada \nprovinciale che da Colle si dirige nella Regia romana \nsotto il Castello di Montereggioni, e dirigendosi da \nponente a levante per il fosso detto Senese entra nel \ntorrente Staggia che rimonta per corto tragitto fino alla \nconfluenza del fosso fiorentino. Costì voltando faccia da \nsettentrione a levante poscia a grecale trova a confine la \nComunità della Castellina del Chianti, con la quale per \ndue buone miglia percorre il torrente Staggia fino a che \nentrambe entrano nell’alveo del Fosso Rosso , col quale si \ndirigono da ponente a levante quindi rivolgendo il \ncammino a grecale per termini artificiali tagliano la strada \ncomunitativa della Castellina a settentrione della villa di \nLornano, dopo della quale entrano nel borro di Massina, \nche risalgono per corto cammino nella direzione di \nscirocco finchè i due territori arrivano al termine delle tre \ncomunità. Costì entra a confine il territorio comunitativo \ndi Castelnuovo della Berardenga, col quale cotesto di \nMonte Reggioni dirige a ostro mediante la strada \ncomunitativa della Castellina del Chianti che serve ai due \nterritori di limite per circa tre miglia sino alle prime \nsorgenti del borro del Colombajo. A questo punto \nsottentra la comunità del Terzo di S. Martino \ncamminando per la stessa via provinciale verso Monte \n\nArioso fino a che la nostra trova sulla strada Regia romana \nla Comunità del Terzo di Città, con la quale percorre la \nstrada medesima, prima nella direzione da levante a \nponente, poscia a maestro incamminandosi verso Pian del \nLago, dove poco dopo ripiega a ostro. Costì taglia la \nstrada comunitativa rotabile che biforca per Fungaja e per \nS. Colomba salendo sulla Montagnola; quindi per termini \nartificiali perviene sulla strada che da Passine mena a \nSiena, e dopo aver percorso quest’ultima per breve \ntragitto, volge il cammino a maestro, poi a libeccio, e \nfinalmente a ponente nella cui faccia trova la Comunità di \nSovicille. Insieme con questa la nostra percorre i fossi di \nLornano, e della Tana, sul quale ultimo incontrasi con il \nterritorio della comunità di Casole. Con questa entra nel \nfosso della Valle ai Noci che viene da settentrione quindi \nper termini artificiali s’incammina nella direzione di \nmaestro sino alla strada rotabile che da Colle guida a \nScorgiano, di là dalla qual via ripiega alquanto a libeccio e \nquindi ritorna a ponente scendendo la pendice occidentale \ndella Montagnuola per andare incontro alla Comunità di \nColle che trova verso maestro mezzo miglio innanzi di \narrivare nell’Elsa morta. Giunta su questo fiume la \nComunità di Monte Reggioni fronteggia con quella di \nColle mediante il corso dell’Elsa morta per il tragitto di \nun buon miglio, quindi, voltata la fronte a maestro, \nattraversa la strada rotabile che mena a Scorgiano, per \nandare incontro al fosso Scorna, col quale arriva sulla via \nprovinciale di Colle a Siena, dove ritorna a confine la \nComunità di Poggibonsi. \nFra le strade rotabili che passano per il territorio di questa \nComunità contasi quella Regia romana, la provinciale di \nColle, la comunitativa della Castellina del Chianti, e \nl’altra che attraversa la Montagnuola fra S. Colomba e \nScorgiano. \nUna delle principali montuosità è il Monte Maggio, ultimo \ntra quelli che dal lato di settentrione costituiscono la \nMontagnuola di Siena. Esso è formato in gran parte di \ncalcare cavernoso, roccia che si estende fino alla collina di \nMonte Reggioni, tramezzata da creta calcarea colorita in \nrosso dal ferro ossidato, mentre il Pian d’Isola e quello \ndel Lago sono coperti da terreni palustri. Essendochè dalla \nparte del Pian d’Isola esistono due laghetti palustri, \nrammentati all’Articolo LAGO, o LAGHI DI S. \nANTONIO DEL BOSCO, e dal lato opposto, dove è il \nPian del Lago, ristagnarono per molti secoli altre acque, \nfinchè l’immortale Gran Duca Leopoldo I diede opera \nall’ardita impresa d’un cittadino sanese, Francesco Bindi-\nSergardi, per aprire a quelle un emissario e donare \nall’agricoltura un fondo malsano e perduto. – Vedere \nLAGO (PIAN DEL). \nI prodotti principali del suolo di questa comunità \nconsistono in legna e carbone che forniscono i copiosi \nboschi cedui e d’alto fusto. Succedono in secondo luogo \ngli olivi, le vigne e i campi da sementa e da pastura; \nmentre gli articoli più produttivi in genere di animali da \nfrutto, sono precipuamente quelli che somministrano le \npecore e i majali. \nIl territorio di questa Comunità innanzi il regolamento del \ndue giugno 1777; si componeva dei tre precedenti comuni; \ncioè, Monte Reggioni , Santa Colomba, e Strove. \nI quali comuni costituivano 13 comunelli, appellati come \nsegue: 1. Chiocciola e Ricciano; 2. Abbadia a Isola ; 3. \n\n\n\nBasciano; 4. Montautolo del Bosco , o di Monte Maggio; \n5. Castiglioncello dell’Erede; 6. Fungaja; 7. Lornano e \nCampo di Fiore; 8. Gardina; 9. S. Maria al Poggiuolo ; \n10. Pieve al Castello; 11. Santo al Colle; 12. S. Fiore a \nScorgiano; 13. Castiglion Ghinibaldi, o Castiglioncello \nPiccolomini . \nMonte Reggioni non ha mercati, nè fiere, nè maestri di \nscuole. La Comunità però mantiene un medico e un \nchirurgo condotti. Il suo potestà da Sovicille ha portato la \nresidenza in Rosia. La sua giurisdizione civile abbraccia \noltre il territorio comunitativo di Sovicille anche questo di \nMonte Reggioni ad esclusione dei popoli di Basciano e \ndel Bosco, il primo de’quali è stato dato alla Comunità e \npotesteria di Castelnuovo Berardenga, l’altro alla \nComunità e vicariato di Colle. \nMonte Reggioni ha la cancelleria comunitativa, \nl’ingegnere di Circondario, l’ufizio di esazione del \nRegistro, la conservazione delle Ipoteche e il tribunale di \nPrima Istanza in Siena. \n \nQUADRO della Popolazione della Comunità di MONTE \nREGGIONI o MONTE RIGGIONI a quattro epoche \ndiverse, divisa per famiglie. \n \n- nome del luogo: Abbadia a Isola, titolo della chiesa: SS. \nSalvatore e Cirino (Pieve), diocesi cui appartiene: Colle \n(già Volterra), popolazione anno 1640 n° 148, \npopolazione anno 1745 n° 322, popolazione anno 1833 n° \n314, popolazione anno 1839 n° 323 \n- nome del luogo: Basciano (*), titolo della chiesa: S. \nGiovanni Evangelista (Cura), diocesi cui appartiene: \nSiena, popolazione anno 1640 n° 110, popolazione anno \n1745 n° 348, popolazione anno 1833 n° 449, popolazione \nanno 1839 n° 199 \n- nome del luogo: Castello, titolo della chiesa: S. \nGiovanni Battista (Pieve), diocesi cui appartiene: Colle \n(già Volterra), popolazione anno 1640 n° 94, popolazione \nanno 1745 n° 170, popolazione anno 1833 n° 186, \npopolazione anno 1839 n° 182 \n- nome del luogo: Santa Colomba (*), titolo della chiesa: \nS. Pietro (Pieve), diocesi cui appartiene: Siena, \npopolazione anno 1640 n° 311, popolazione anno 1745 n° \n315, popolazione anno 1833 n° 456, popolazione anno \n1839 n° 435 \n- nome del luogo: San Dalmazio (*), titolo della chiesa: S. \nDalmazio (Pieve), diocesi cui appartiene: Siena, \npopolazione anno 1640 n° -, popolazione anno 1745 n° -, \npopolazione anno 1833 n° -, popolazione anno 1839 n° 80 \n- nome del luogo: Fungaja e Colle, titolo della chiesa: SS. \nMichele e Lorenzo (Cura), diocesi cui appartiene: Siena, \npopolazione anno 1640 n° 82, popolazione anno 1745 n° \n152, popolazione anno 1833 n° 118, popolazione anno \n1839 n° 136 \n- nome del luogo: Lornano, titolo della chiesa: S. \nGiovanni Battista (Pieve), diocesi cui appartiene: Siena, \npopolazione anno 1640 n° 75, popolazione anno 1745 n° \n168, popolazione anno 1833 n° 194, popolazione anno \n1839 n° 179 \n- nome del luogo: MONTE REGGIONI, titolo della \nchiesa: S. Maria Assunta (Pieve), diocesi cui appartiene: \nSiena, popolazione anno 1640 n° 260, popolazione anno \n1745 n° 271, popolazione anno 1833 n° 348, popolazione \n\nanno 1839 n° 471 \n- nome del luogo: Poggiolo, titolo della chiesa: S. Maria \nAssunta (Cura), diocesi cui appartiene: Siena, popolazione \nanno 1640 n° 118, popolazione anno 1745 n° 204, \npopolazione anno 1833 n° 253, popolazione anno 1839 n° \n- nome del luogo: Riciano, titolo della chiesa: S. \nBartolommeo (Cura), diocesi cui appartiene: Siena, \npopolazione anno 1640 n° 132, popolazione anno 1745 n° \n201, popolazione anno 1833 n° 277, popolazione anno \n1839 n° 279 \n- nome del luogo: Strove, titolo della chiesa: S. Martino \n(Prioria), diocesi cui appartiene: Siena, popolazione anno \n1640 n° 270, popolazione anno 1745 n° 206, popolazione \nanno 1833 n° 323, popolazione anno 1839 n° 311 \n- nome del luogo: Uopini (*), titolo della chiesa: SS. \nMarcellino ed Erasmo (Prioria), diocesi cui appartiene: \nColle (già Volterra), popolazione anno 1640 n°-, \npopolazione anno 1745 n° -, popolazione anno 1833 n° -, \npopolazione anno 1839 n° 321 \n \n- Totale abitanti anno 1640 n° 1700 \n- Totale abitanti anno 1745 n° 2357 \n \nEntrano nella Comunità di Monte Reggioni le seguenti \nfrazioni \n \n- nome del luogo: Bosco, Comunità donde deriva: dalle \ndue Comunità di Colle e di Poggibonsi, abitanti anno \n1833 n° 153, abitanti anno 1839 n° 139 \n- nome del luogo: Querce grossa, Comunità donde deriva: \nCastelnuovo Berardenga, abitanti anno 1833 n° 23, \nabitanti anno 1839 n° 17 \n- nome del luogo: Scorgiano, Comunità donde deriva: \nCasole, abitanti anno 1833 n° 194, abitanti anno 1839 n° \n- Totale abitanti anno 1833 n° 3289 \n- Totale abitanti anno 1839 n° 3481 \n \nN. B. I popoli contrassegnati con l’asterisco (*), o non \nentravano punto negli anni antecedenti al 1839 nella \nComunità di Monte Reggioni, o mandavano fuori di essa \nuna porzione della loro popolazione, la quale non è stata \nqui calcolata.",
    "original_title": "MONTE REGGIONI, o MONTE RIGGIONI",
    "page": 352,
    "slug": "monte-reggioni-o-monte-riggioni",
    "byte_offset": 2218055
  },
  {
    "context": "in Val di Sieve.",
    "title": "MONTE REZZANICO",
    "body": "Villa, già rocca \nsituata sopra un poggio omonimo nella soppressa cura di \nS. Michele a Lizzano, riunita alla pieve di S. Piero a \nSieve; Comunità medesima, Giurisdizione di Scarperia, \nDiocesi e Compartimento di Firenze. \nEra costà un fortilizio di casa Medici, posseduto \nattualmente dalla nobil famiglia Adami di Firenze, che lo \nha ridotto in parte a casa colonica. – Vedere SANPIERO \nA SIEVE.",
    "original_title": "MONTE REZZANICO",
    "page": 354,
    "slug": "monte-rezzanico",
    "byte_offset": 2235303
  },
  {
    "context": "",
    "title": "MONTE RINALDI in Val di Pesa",
    "body": "Castello con chiesa \nparrocchiale (S. Martino) ora riunita alla cura di S. Pietro \nalle Stinche, questo nel piviere di Panzano, quello di S. \nMaria Novella del Chianti, nella Comunità Giurisdizione e \nmiglia 3 e 1/2 a maestro di Radda, Diocesi di Fiesole, \nCompartimento di Firenze. \nLe mura del pittoresco castello di Monte Rinaldi veggonsi \nsul poggio che dal lato di settentrione sta a cavaliere del \nponte sulla Pesa; il qual poggio è una continuazione di \nquello delle Stinche, per cui si separa laVal di Pesa da \nquella della Greve. \nFu Monte Rinaldi sede e diede il titolo a una prosapia di \nmagnati che costà dominarono, e ch’ebbero anche \nabitazioni in Firenze nel popolo di S. Maria sopra Porta, \nmolti dei quali signori vennero confinati come Ghibellini \nda una sentenza del potestà di Firenze del 12 dicembre \n1268. (P. ILDEFONSO, Delizie degli Eruditi, T. VIII). \nFinalmente dopo la cacciata del Duca di Atene, la casata \nmagnatizia da Monte Rinaldi fu fatta di popolo. Più tardi \nprese il titolo della signoria di Monte Rinaldi la famiglia \nGeppi patrizia fiorentina, cui riferisce un’iscrizione \nsepolcrale esistente nella chiesa di S. Maria \ndell’Imp runeta, dove nel 1686 fu inumato Tommaso di \nMarcello Geppi , ivi qualificato, ex Cattanis olim a Monte \nRinaldo nobiliss. prosapia orto. – (CASOTTI. Memorie \ndi S Maria dell’Impruneta). \nNon ho dati per decidere se questa consorteria poteva \nderivare per via di agnazione da un conte Gottifredo o \nGottizio di nazione Longobarda, che fino dal mille era \nsignore di Monte Rinaldi, poichè ad esso lui riferisce un \nistrumento scritto fino del dicembre 1010 nel castello di \nMonte Rinaldi, giudicaria fesulana. \nUno dei figli del suddetto Conte Gottizio, o Gottifredo, \nchiamossi Conte Landolfo, il quale nel novembre del \n1043, all’occasione che conttrasse matrimonio con Aldina \ndegli Ubaldini di Mugello, assegnò alla sposa a titolo di \ndono mattutinale (morgincap) la quarta parte de’suoi \nfeudi e possessioni poste nel Chianti nei pivieri di S. \nMaria Novella, di S. Marcellino, di S. Pietro in Avenano \n(Gajole), di S. Leolino a Flacciano (Panzano), ecc.; fra i \nquali beni fuvvi la quarta parte di Monte Rinaldi. Lo \nstesso conte Landolfo nel 1082 risiedeva con la sua \nmoglie in Monte Rinaldi, quando per atto pubblico i due \nconiugi donarono alla loro figlia Zabulina maritata al \nConte Teuderigo di Ugo ogni sorta di giurisdizione \nch’essi avevano nei castelli e distretti di Monte Rinaldi, di \nGrignano, di Rifredo, ecc. \nNel 1285 poi un fratello del prenominato Conte Landolfo, \nnominato Conte Gottizio e la sua consorte Contessa \nCunizza, mentre abitavano nel castello di Monte Rinaldi, \nper atto pubblico assegnarono una vistosa partita di beni \nal loro monastero di S. Pietro a Luco in Mugello, dove la \nstessa Contessa Cunizza fu istituita prima badessa. – \nVedere CHIANTI (S. MARIA NOVELLA IN) \nGRIGNANO presso MONTE RINALDI, e LUCO DI \nMUGELLO. \nAll’Articolo pure di FONTE BUONA inVal di Sieve fu \nrammentata una cessione e investitura che il conte \nGottizio con la sua moglie Contessa Cunizza nel febbrajo \ndel 1085 fece per 200 lire a favore del Conte Tagido del \nfu Conte Pagano di tutti i beni e ragioni che i predetti \nconiugi avevano nel castello e villa di Monte Rinaldi con \nla chiesa di S. Martino ivi edificata, oltre la cessione \nde’loro diritti sul Castello e distretto di Grignano, della \nchiesa di S. Lorenzo e S. Nicolao a Ricavo, della chiesa di \nS. Stefano in Chianti e di quanto eglino possedevano in \nCamprato pure nel Chianti con la chiesa di S. Angelo ivi \n\nsituata, ecc. \nFinalmente nell’ottobre del 1101 una delle figlie del Conte \nLandolfo, la prenominata donna Zabulina, dopo ottenuto \nil consenso dal cognato Uberto d’Ugo suo mondualdo, per \natto pubblico scritto nel castello di S. Appiano in Val \nd’Elsa, donò al monastero di S. Pietro a Luco, fondato dai \nsuoi parenti, tutti i beni ereditati dal di lei padre, fra i quali \nla sua porzione de’Castelli e corti di Monte Rinaldi e di \nGrignano situati ne’pivieri di S. Maria Novella e di S. \nLeone a Flaciano (Panzano). – Vedere CATIGNANO DI \nS. APPIANO. \nA questi stessi magnati ci richiama un placito pronunziato \nnell’ottobre del 1105 dalla Marchesa Matilde a favore del \nmonasatero di S. Pietro a Luco per le cose state donate a \nquell’asceterio da donna Zabulina moglie del quondam \nConte Teuderigo, da donna Gasdia consorte del Conte \nArdingo, e da donna Parenza moglie del Conte Donato, \ntutte tre sorelle e figlie che furono del Conte Landolfo e \ndella Contessa Aldina di sopra rammentati. – (ANNAL. \nCAMALD). \nContuttochè i magnati da Monte Rinaldi nel 1268 fossero \nesiliati da Firenze per Ghibellini, in questo castello \nmedesimo all’epoca della battaglia di Montaperti (anno \n1260) vi doveva abitare gente di parte guelfa, poichè i \nGhibellini dopo quella vittoria corsero costà in Monte \nRinaldi a dare il guasto a varie abitazioni. \nAnche a’tempi di Arrigo VII diversi individui da Monte \nRinaldi furono proscritti da quell’Imperatore, per essere di \nparte Guelfa e seguaci dei Fiorentini. \nLa chiesa parocchiale di S. Martino a Monte Rinaldi del \npiviere di S. Maria Novella fu soppressa nel 1632, quando \nil suo popolo rimase aggregato a quello di S. Pietro alle \nStinche, che trovasi, come dissi, sotto la pieve di Panzano. \nLa parrocchia di S. Martino a Monte Rinaldi nel 1551 \ncontava 132 abitanti, nel tempo che il popolo di S. Pietro \nalle Stinche ne annoverava 104. – Nel 1745 le due cure \nriunite contavano 156 anime; e nel 1833 facevano 180 \nabitanti.",
    "original_title": "MONTE RINALDI in Val di Pesa",
    "page": 354,
    "slug": "monte-rinaldi-in-val-di-pesa",
    "byte_offset": 2235744
  },
  {
    "context": "",
    "title": "MONTE RINALDI in Val di Sieve",
    "body": "– Rocca semidiruta \nesistente sopra un poggio omonimo all’altezza di 472 \nbraccia sopra il livello del mare, nella pieve di S. Cresci in \nValcava, Comunità Giurisdizione e circa 3 miglia a ostro \ndel Borgo S. Lorenzo, Diocesi e Compartimento di \nFirenze. \nQuesto Monte Rinaldi ben diverso dal precedente perchè \nsotto la diocesi fiorentina, era un antico possesso \nde’vescovi di Firenze, i quali nel sec. XIII mandavano in \nMugello un giusdicente per far ragione agli uomini di S. \nCresci in Valcava, di Monte Rinaldi, Monte Giovi, Monte \ndi Croce, Monte Fiesole, ecc. – Vedere MONTE GIOVI.",
    "original_title": "MONTE RINALDI in Val di Sieve",
    "page": 355,
    "slug": "monte-rinaldi-in-val-di-sieve",
    "byte_offset": 2241383
  },
  {
    "context": "(Mons Aurioli) nella Valle del Savio in Romagna.",
    "title": "MONTE RIOLO, MONTERIOLO, o MONT’ORIOLI",
    "body": "– \nCastello con chiesa parrocchiale (S. Casciano) nella \nComunità e 6 miglia a ostro di Sorbano, Giurisdizione di \nBagno, Diocesi di Sarsina, Compartimento di Firenze. \nRisiede in monte fra il torrente Para e il Rio Maggio, \nentrambi tributari alla destra del Savio. – È questo popolo \ncircondato da più parti dal territorio di S Agata della \n\n\n\nLegazione di Urbino nello Stato pontifìcio, ed era a \nconfine con l’antico feudo degli Ubaldini di Apecchio. \nIn Monte Riolo, o Orioli, ebbero signoria i vescovi di \nSarsina, come apparisce da un privilegio concesso li 20 \nmaggio 1026 dall’imperatore Corrado II a Uberto vescovo \nsarsinatense che lo investì di varie corti e castella della \nstessa diocesi, nec non de uno castro quod dicitur \nAURIOLUS. – Anche Federigo II spedì dagli \naccampamenti di Faenza (ottobre 1220) un privilegio ad \nAlberto vescovo di Sarsina, cui confermò fra i vari castelli \nla giurisdizione di Appeggio, di Monte Orioli superiore e \ninferiore, di Nasseto, Corneto, Massa, ecc. \nMa i vescovi di Sarsina nel secolo susseguente furono \nspogliati di quelle giurisdizioni da Francesco Ordelaffi \nsignor di Forlì, e da Neri di Uguccione della Faggiuola, al \nquale ultimo coteste castella vennero confermate col \ntrattato di pace di Sarzana del 1353. \nQuindi è che il vescovo Giovanni di Sarsina reclamò i \nsuoi diritti davanti al Pontefice Gregorio XI, come può \nvedersi nelle lettere apostoliche dirette li 4 giugno 1374 a \nGuglielmo Cardinale Legato in Italia riportate \ndall’Ughelli nella sua Italia Sacra in Episc. Sassenat. \nMont’Oriolo del motuproprio del 19 agosto 1775, relativo \nall’organizzazione della Comunità di Sorbano, costituiva \nuna Comunità che abbracciava oltre il popolo della sua \nparrocchia anche una parte di quelli di S. Galgano di \nPagno, e di S. Vitale del vicino Stato pontifìcio. – Vedere \nSORBANO Comunità. \nLa parrocchia di S. Cassiano a Monte Riolo nel 1833 \ncontava 251 abitanti.",
    "original_title": "MONTE RIOLO, MONTERIOLO, o MONT’ORIOLI ",
    "page": 355,
    "slug": "monte-riolo-monteriolo-o-mont-orioli",
    "byte_offset": 2242020
  },
  {
    "context": "in Val d’Ema.",
    "title": "MONTE RIPALDI, talora Monte Tripaldi",
    "body": "– È un poggio di macigno noto per le cave de’lastroni che \ns’impiegano quasi unicamente nel lastrico della vicina \ncapitale. Da Monte Ripaldi ha preso anche il nome \nun’antica chiesa che fu monastero, poi parrocchia (S. \nMichele) filiale della chiesa maggiore di Firenze, nella \nComunità Giurisdizione e quasi 2 miglia a levante del \nGalluzzo, Diocesi e Compartimento di Firenze, che è 3 \nmiglia al suo settentrione. \nRisiede sulla ripa destra dell’Ema in una propaggine di \npoggi, i quali stendonsi verso ostro da quello superiore di \nMontici, e la cui ossatura consiste specialmente di pietra \nforte (calcare-arenaria) disposta in strati più o meno \npotenti, tramezzati da quelli di bisciajo , (schisto marnoso) \nin giacitura inclinatissima, e molte volte quasi orizzontale. \nMonte Ripaldi fino al secolo XVI fece parte del popolo di \nMontici, giacchè nel luogo dove fu eretta la chiesa \nparrocchiale fuvvi un monastero di donne, e innanzi tutto \nuno spedaletto sotto il titolo di S. Michele a Monte \nTripaldi, nomignolo derivatogli probabilmente dall’antico \npossessore del poggio. Del qual ospedaletto si trova fatta \nmenzione in una membrana del 17 febbrajo 1138 relativa \nall’annuo censo perpetuo di due danari di moneta \nlucchese che in quella età lo spedalingo di Monte Tripaldi \npagava alla mensa vescovile di Firenze. \nIn ciò che riguarda il monastero di Monte Tripaldi se ne \ntrova menzione in altra carta del 1282, quando era \ncappellano della contigua chiesa di S. Michele un prete \nAndrea, cui succede nel 1286 il sacerdote Cenni, che fu \npresente a un sinodo tenuto li 3 aprile 1286 in S. Reparata \n\na Firenze, dal quale furono stabilite le collette del clero \ndella diocesi fiorentina. – (LAMI. Mon. Eccl. Flor.). \nLa chiesa di S. Michele a Monte Ripaldi comparisce \nparrocchiale fra lo spirare del secolo XV e il sorgere del \nsecolo XVI. Vi acquistò padronato l’illustre casa Bardi, \nche probabilmente la dotò e la restaurò quando il contiguo \nmonastero fu convertito in canonica per il suo parroco. \nChe costà nei contorni di Monte Ripaldi sino da principio \ndel secolo XIV fossero aperte cave di pietra, lo danno a \nconoscere due istrumenti appartenuti alla badia \nde’Cistercensi di Settimo; con uno dei quali, rogato li 8 \nluglio 1324 nel Pian di Giullari, la badessa del monastero \ndi S. Matteo in Arcetri padrona per un terzo, e le figlie del \nfu Fermazzi del popolo di S. Piero Scheraggio di Firenze, \nproprietarie per gli altri due terzi, diedero ad enfiteusi per \n39 anni a Lapo di Lemano del popolo di S. Margherita a \nMontisci un pezzo di terra, nel quale esisteva una cava di \npietre da macine, con l’onere di pagare sei staja di grano e \ntre capponi di canone annuo. L’altro documento del 15 \nfebbrajo 1328 contiene una dichiarazione fatta dal sindaco \ndella badia a Settimo, di aver comprato con i denari delle \nmonache di S. Maria Maddalena di Firenze dell’ordine \nCistercense alcuni effetti consistenti in un podere con casa \ncolonica posto nel popolo di S. Margherita a Montisci, e \npiù due terzi di alcune cave di pietre da macine poste nel \ndetto popolo con altri beni iv i designati. – (ARCH DIPL. \nFIOR. Carte di Cestello). \nMa le cave di Monte Ripaldi, già comprese come dissi \nnell’antico popolo di Montici, andarono in special modo \nestendendosi sotto il poggio medesimo nel secolo decorso \ne nell’attuale, giacchè quasi tutta la pietra forte per il \nlastrico delle strade di Firenze si estrae nella sua faccia \nmeridionale sotto la chiesa parrocchiale. \nLa parrocchia di S. Michele a Monte Ripaldi nel 1551 \nfaceva 78 abitanti; nel 1745 ne aveva 102, e nel 1833 \nnoverava 111 abitanti.",
    "original_title": "MONTE RIPALDI, talora Monte Tripaldi",
    "page": 356,
    "slug": "monte-ripaldi-talora-monte-tripaldi",
    "byte_offset": 2244084
  },
  {
    "context": "nella Valle della Foglia.",
    "title": "MONTE ROMANO",
    "body": "Casale sopra \nun poggio dove fu un fortilizio da cui prese il vocabolo la \nparrocchia di S. Paolo a Monte Romano, nella Comunità \nGiurisdizione e circa miglia 1 e 1/2 a levante di Sestino, \nDiocesi che fu di Monte Feltro, poi Nullius della chiesa \narcipretura di Sestino, ora di Sansepolcro, Compartimento \ndi Arezzo. \nIl poggio su cui risiede la chiesa parrocchiale è sulla ripa \nsinistra del fiume Foglia, fra Sestino e la dogana di \nFrontiera di Montarone, a confine con la contrada di \nMiraldella, ch’è una parrocchia quasi isolata dal distretto \ndi Sestino. \nAll’Articolo MONTARONE citai un istrumento del 39 \nfebbrajo 1404 fatto nella villa di Val di Celle della corte di \nMonte Romano, nel quale si trattava della vendita di un \npezzo di terra posto nel distretto del Castello di Monte \nRomano in luogo denominato Pianella. – Vedere \nSESTINO. La parrocchia di S. Paolo a Monte Romano nel \n1833 contava soli 47 abitanti.",
    "original_title": "MONTE ROMANO",
    "page": 356,
    "slug": "monte-romano",
    "byte_offset": 2247816
  },
  {
    "context": "nell’Appennino lucchese.",
    "title": "MONTE DI RONDINAJA",
    "body": "È il \nmonte più alto della catena dell’Appennino toscano posto \nfra quello delle Tre Potenze, l’Alpe alta di Barga, il Lago \n\n\n\nSanto e il Lago Nero della Montagna di Pistoja. \nTrovasi la sua cima fra il grado 28° 15’ di longitudine e il \ngrado 44° 7’ di latitudine, sulla cui faccia meridionale \nnasce il torrente Fegona confluente del Serchio, e nella \nfaccia settentrionale. Il fiume Scoltenna tributario del \nmare Adriatico. \nMisurata trigonemtricamente la sua cima, fu trovata dal P. \nInghirami 3325,5 braccia fiorentine superiore al livello \ndel mare Mediterraneo, mentre secondo i calcoli del Padr. \nBertini di Lucca la più elevata sommità sarebbe 3323,8 \nbraccia lucchesi di 0,5905 metri a braccio sopra il livello \ndel mare. \nSul giogo del Monte Rondinaja passa la malagevole \nstrada Regia lucchese che va a Modena rimontando il \nSerchio e la Lima, la quale è stata aperta nel secolo attuale \nper ordine della duchessa di Lucca Maria Luisa di \nBorbone.",
    "original_title": "MONTE DI RONDINAJA",
    "page": 356,
    "slug": "monte-di-rondinaja",
    "byte_offset": 2248796
  },
  {
    "context": "nel Valdarno aretino.",
    "title": "MONTE SOPRA RONDINE",
    "body": "– \nCasale con chiesa parrocchiale (S. Fabiano) soggetta alla \npieve di Quarata, nella Comunità Giurisdizione Diocesi e \nCompartimento di Arezzo, dalla qual città è quasi 5 \nmiglia a maestro. \nConsiste in un poggetto sulla confluenza della Chiana in \nArno, quasi dirimpetto al Castello di Rondine che sita \nnell’opposta ripa dell’Arno, a cavaliere del ponte a \nBuriano e sull’imboccatura della profonda gola \ndenominata dell’Imbuto, o dello Stretto di Rondine, \ntalvolta anche Stretto di Monte, in vicinanza della \ngrandiosa steccaja del mulino omonimo. Dissi grandiosa , \navvegnachè la pescaja del mulino dell’Imbuto, oltre avere \nuna considerabile altezza di 7 in 8 braccia, è lunga braccia \n50 e larga 10 nella sua sommità. Essa serve non tanto a \ndifendere e conservare il superiore ponte a Buriano, ma a \ndeviare per gora una porzione dell’acque dell’Arno per \nmettere in moto molte macine da grano di un vasto \nedifizio dove concorrono in estate molte popolazioni a \nmacinare le loro granaglie perfino dalla Val di Chiana \npontificia. \nL’erezione di questo mulino presso la pescaja di Monte \nrisale al sec. XIV. Esso nel sec. XVI apparteneva alla \nfamiglia Milanesi, dalla quale passò fra i beni della \ncorona sotto Cosimo I, dopo di che fu unito \nall’amministrazione della fattoria di Monte Varchi \nappartenente alle Regie possessioni. \nLa chiesa di Monte sopra Rondine è di data di più \nfamiglie nobili aretine, e fiorentine, cioè, Della Fioraja , \nBarbolana, da Montauto , Guelfi, e Roselli. \nLa parrocchia di S. Fabiano a Monte sopra Rondine nel \n1551 noverava 179 abitanti, nel 1745 ne aveva 162; e nel \n1833 contava 259 abitanti.",
    "original_title": "MONTE SOPRA RONDINE",
    "page": 357,
    "slug": "monte-sopra-rondine",
    "byte_offset": 2249826
  },
  {
    "context": "nella Valle della Foglia.",
    "title": "MONTERONE, MONTERONI, e MONTARONE",
    "body": "– Vedere MONTARONE.",
    "original_title": "MONTERONE, MONTERONI, e MONTARONE",
    "page": 357,
    "slug": "monterone-monteroni-e-montarone",
    "byte_offset": 2251544
  },
  {
    "context": "anticamente MONTERONE in Val d’Asso.",
    "title": "MONTERON GRIFOLI, talora MONTERON LO  GRIFOLI",
    "body": "– \nCastelletto con chiesa arcipretura (S. Lorenzo) che fu nel \npievanato di S. Maria e S. Pietro a Pava, Comunità e \n\ncirca un miglio a libeccio di S. Giovanni d’Asso, \nGiurisdizione di Buonconvento, Diocesi di Pienza, una \nvolta sotto quella d’Arezzo, Compartimento di Siena. \nSiede sulla cresta di ripida balza cretosa nelle colline che \nfiancheggiano la ripa destra dell’Asso. – Pare che in \norigine questo luogo portasse il nome generico di Monte, \nsiccome lo darebbe a congetturare una chiesa del piviere \ndi PAVA che denominavasi la Canonica di Monte. \nNel secolo XIII cambiò desinenza in Monterone, di cui fu \nnativo un prete Jacopo di Guglielmino da Monterone, che \nnel 1249 ebbe l’investitura dal proposto di Arezzo della \npieve di Pava. – (ARCH. DELLA CATTEDR. \nD’AREZZO, Lett. critica stor. di un aretino). – \nFinalmente prese il distintivo che porta tuttora di \nMonteron Grifoli da una illustre prosapia innanzi che \nl’attuale tenuta di questo luogo passasse nella illustre \nprosapia Borghesi di Siena, che vi edificò un bel palazzo, \nattualmente della famiglia Bellugi pure di Siena, situato \nsull’orlo di un baratro spaventevole. \nIl cassero di Monteron Grifoli riposa sopra una specie di \nzoccolo coperto di tufo alquanto sollevato dalla cresta \ndella sottostante collina marnosa. \nAll’Articolo ASSO (S. GIOVANNI D’) dissi che l’antico \ntempio battesimale di S. Maria in Pava può vedersi tuttora \ntra Monteron Grifoli e S. Giovanni d’Asso. Esso è di \nforma ottagona, siccome solevano costruirsi i battisteri nei \nprimi secoli del Cristianesimo, e l’architettura del suo \nfabbricato indica dal suo stile appartenere ad un’epoca \nanteriore a quella della decadenza delle belle arti. \nChe cotesto battistero di S. Maria di Pava fosse compreso \nnel popolo e circondario di S. Lorenzo a Monteron \nGrifoli, lo dà chiaramente a divedere una carta dei 28 \nsettembre 1306 appartenuta al convento di S. Agostino di \nSiena. È un appello fatto al Pontefice Clemente V da Frate \nLorenzo Agostiniano di Siena, nella sua qualità di priore \ndel monastero di S. Maria a Monte Follonica, contro una \nsentenza proferita dal prete Orlando pievano della pieve di \nAsciano, che lo condannava a pagare lire 25 a \nIldebrandino vescovo di Arezzo. Il quale atto fu rogato \npresso la Pieve di S. Maria di Pava nella diocesi aretina, \ncorte di Monterongrifoli. – (ARCH. DIPL. FIOR. loc. cit). \nNel distretto di Monterongrifoli si sono scoperte in vari \ntempi e specialmente nel 1518 urne etrusche, romane \niscrizioni sepolcrali ed altre anticaglie ragguardevoli, \ntrasportate di là nelle città vicine, come testimonianze \ntendenti ognor più a dimostrare che sino dai primi secoli \ndell’Era cristiana questa contrada doveva essere ben \npopolata, tanto più che in un ristretto perimetro quivi \nesistevano tre antiche pievi della Diocesi di Arezzo. \nAnche il naturalista Baldassarri trovò in un sotterraneo \nacquedotto in vicinanza di Monteron Grifoli concrezioni \ncalcaree di singolare struttura. – Vedere Asso (S. \nGIOVANNI D’). \nIl distretto di Monterongrifoli costituiva una comunità \ndistinta da quelle Lucignan d’Asso, di Vergelle e di S. \nGiovanni d’Asso fino al motuproprio del 2 giugno 1772 \nche le riunì tutte quattro sotto un’unica amministrazione e \ndenominazione, quale si è quella che porta adesso di S. \nGiovanni d’Asso. \nLa chiesa attuale di S. Lorenzo a Monterongrifoli ottenne \nil battistero dal vescovo di Pienza nel 1594. Essa fu \nriedificata nel secolo XVIII a spese del nobile sanese \n\n\n\nMarcantonio Borghesi. \nLa sua parrocchia nel 1640 contava 369 abitanti; nel 1745 \nne noverava solamente 267, e nel 1833 era salita a 405 \nabitanti.",
    "original_title": "MONTERON GRIFOLI, talora MONTERON LO ",
    "page": 357,
    "slug": "monteron-grifoli-talora-monteron-lo-grifoli",
    "byte_offset": 2251632
  },
  {
    "context": "in VALDARBIA.",
    "title": "MONTERONI, talvolta MONTERONE, e MONTARONI",
    "body": "– Piccolo borgo con una grandiosa \ntorre sulla strada Regia Romana alla prima posta da Siena \nper Roma con chiesa parrocchiale (SS. Giusto e Donato) \ncapoluogo di vicarìa foranea e di Comunità, nella \nGiurisdizione di Buonconvento, Diocesi e Compartimento \ndi Siena. \nRisiede in pianura presso la ripa destra del fiume Arbia, \nfra il grado 29° 5’ 2\" di longitudine e 43° 14’ di \nlatitudine, 7 miglia a ostro-scircco di Siena, 5 a maestro-\nsettentrione di Buonconvento, altrettante a ponente di \nAsciano, e 13 miglia a settentrione di Montalcino, \ncalcolando le distanze a miglia fiorentine, che sono \nalquanto più lunghe delle miglia sanesi. – Vedere \nBUONCONVENTO. \nLa torre di Monteroni fu edificata nel 1322 per conto \ndello spedale della Scala di Siena, cui appartiene il vicino \nmulino. Era guardata nel 1554 da una compagnia di \nsoldati al servizio della Repubblica di Siena, quando \nquella guarnigione fu cacciata di là dal Marchese di \nMarignano, che fortificò il vicino poggio a Vico. \nSe per avventura la chiesa di S. Fabiano sull’Arbia presso \nla villa Forteguerra, ch’è alla sinistra del fiume, e molto \npresso a Monteroni, corrispondesse a quell’oratorio che il \nConte Wuinigi di Siena nel febbrajo dell’867 donò con \naltri beni all’Abazia della Berardenga da esso fondata, noi \navremmo la memoria più antica di questo luogo, sul quale \npoco o nulla d’importante ricordano le istorie. \nLa chiesa parrocchiale di Monteroni è solamente dedicata \nai SS. Giusto e Donato, e la sua vicarìa comprende dieci \npopoli, cioè: 1.° SS. Giusto e Donato a Monteroni , cura; \n2.° SS. Jacopo e Cristofano a Cuna, idem; 3.° S. Albano a \nQuinciano , idem; 4.° S. Michele di Tressa in Val d’Arbia, \npieve; 5.° S. Martino in Grania, idem; 6.° S. \nBartolommeo a Leonina, cura; 7.° S. Ilario all’Isola, \nidem; 8.° SS. Simone e Giuda a Colle Malamerenda, \nidem; 9.° S. Giovanni Decollato a Collanza , pieve; 10.° S. \nGiovani Battista a Lucignano d’Arbia, pieve. \n \nCENSIMENTO della Popolazione della Parrocchia di \nMONTERONI a quattro epoche diverse, divisa per \nfamiglie. \n \nANNO 1640: Impuberi maschi -; femmine -; adulti \nmaschi -, femmine -; coniugati dei due sessi -; \necclesiastici -; numero delle famiglie 33; totalità della \npopolazione 192. \nANNO 1745: Impuberi maschi 53; femmine 35; adulti \nmaschi 61, femmine 57; coniugati dei due sessi 98; \necclesiastici -; numero delle famiglie 49; totalità della \npopolazione 304. \nANNO 1833: Impuberi maschi 80; femmine 41; adulti \nmaschi 68; femmine 55; coniugati dei due sessi 124; \necclesiastici 1; numero delle famiglie 66; totalità della \npopolazione 369. \nANNO 1839: Impuberi maschi 82; femmine 50; adulti \n\nmaschi 77, femmine 63; coniugati dei due sessi 136; \necclesiastici 1; numero delle famiglie 74; totalità della \npopolazione 409. \n \nComunità di Monteroni. – Questa Comunità fu eretta nel \n1810 staccando quasi tutto il suo territorio da quella di \nBuonconvento. – Il distretto comunitativo di Monteroni \noccupa una superficie di 30686 quadrati agrari, che 899 di \nque’quadrati sono presi da corsi d’acqua e da strade. – Vi \nsi trovava nel 1833 una popolazione di 3086 individui, \npari a 85 abitanti per ogni miglio quadrato di suolo \nimponibile. \nConfina con cinque comunità. Dal lato di settentrione a \ngrecale ha di fronte la Comunità del Terzo di Città di \nSiena, a partire dal fosso detto Fogna superiore, mediante \nil quale si accompagnano entrambe nel torrente Sorra che \nattraversano dopo avere rimontato il suo alveo sino al rio \ndi Casabassa . Di là dirigendosi a grecale giungono nel \ntorrente Tressa e con esso scendono nel fiume Arbia al \nCasale di Tressa. A questa confluenza cessa la Comunità \ndel Terzo di Città, e sottentra a levante la Comunità di \nAsciano, da primo lungo l’Arbia, quindi per il fosso \ndell’Albereto che risalgono da libeccio a grecale e \nfinalmente mediante il fosso di Balbiano con cui entrambe \nentrano nel Biena; il corso del quale torrente secondano da \nsettentrione a ostro passando davanti alla villa di S. \nFabiano presso Monteroni, finchè le due Comunità \nlasciano a ponente il torrente Biena per dirigersi verso \nlevante nel fosso Causino e di là nel torrente Caùsa. – \nPoco innanzi di arrivare alla confluenza del Caùsa in \nArbia entra a confine dal lato di scirocco la Comunità di \nBuonconvento, mediante l’ultimo tronco del Caùsa e poi \nper l’alveo del fiume Arbia che attraversano sul ponte, \ndove passa la strada Regia romana, dopo aver cambiato \ndirezione da scirocco a libeccio, e quindi a ponente per \nentrare nel torrente Stiela. \nCostà cessa la Comunità di Buonconvento e viene a \nconfine dal lato di libeccio quella di Murlo, colla quale la \nnostra cammina contr’acqua lungo il torrente Stiela sino a \nche lascia questo a levante per andar incontro per \nViamaggio alle sorgenti del torrente Fusola; donde \nripiegando verso maestro, da primo mediante la via di \nCampo a Pavolo, poi per termini artificiali, giunge presso \nle scaturigini del fosso Bagnajolo, dove lascia la \nComunità di Murlo e incomincia a fronteggiare con quella \ndi Sovicille. \nCon essa l’altra di Monteroni dirigendosi verso \nsettentrione-grecale entra nel fosso appellato Fogna \ninferiore, mercè cui va a trovare l’altro ramo del Fogna \nsuperiore, dove ritorna a confine il territorio comunitativo \ndel Terzo di Città. \nFra i maggiori corsi d’acqua che attraversano questa \nComunità, oltre il fiume Arbia, contansi i torrenti Sorra e \nBiena suoi tributarii. – Non vi sono monti, ma sole colline \ne piagge frastagliate di mattajone. – Di strade rotabili \nhavvi la Regia Romana che attraversa per il lungo la \nComunità di Monteroni dal Casale di Tressa fino al ponte \nd’Arbia cioè per il tragitto di cica 7 miglia; il qual ponte \nsebbene esistesse sino dal secolo XIII, siccome apparisce \nda una rubrica dello statuto sanese del 1270, fu riedificato \ndi pianta dal principe Mattias de’Medici fratello di \nFerdinando II Granduca di Toscana, mentre era \n\n\n\ngovernatore di Siena. La via comunitativa rotabile di \nMurlo entra nel territorio di Mnoteroni sopra il casale di \nTrojola, e ne esce al podere di Casanuova. \nIl territorio comunitativo di Monteroni di Valdarbia fu \nstaccato da quello di Buonconvento verso il 1810, \nallorchè Monteroni venne eretto in capoluogo di \nComunità. – Questo territorio pertanto ad eccezione di \npochi poggetti, le di cui cime tufacee non sono state \nancora totalmente dalle grandi piogge dilavate e franate, \nrassomiglia ad un vasto fondo gibboso di antico mare \nprosciugato. In questo terreno sogliono peraltro \nprosperare le granaglie, siccome vi prosperano nella \nsubiacente pianura d’alluvione, che è coperta di alberi da \nfrutto, di viti, e segnatamente di mori gelsi, per i quali la \nraccolta della seta dopo il prodotto del bestiame e dopo i \ncereali suol essere una delle principali industrie agrarie di \nquesta Comunità. \nIn Monteroni non vi sono nè mercati settimanali, nè fiere \nannuali, bensì la Comunità mantiene un medico. – Ignoro \nse faccia lo stesso per un maestro di scuola. \nIl giusdicente civile di questa Comunità e quello stesso di \nBuonconvento, dipendente pel criminale dal Vicario \nRegio di Montalcino. La cancelleria comunitativa, \nl’ingegnere di Circondario, l’ufizio d’esazione del \nRegistro, la conservazione delle Ipoteche, e il tribunale di \nPrima Istanza sono tutti in Siena. \n \nQUADRO della Popolazione della Comunità di \nMONTERONI DI VALDARBIA a quattro epoche diverse. \n \n- nome del luogo: Corsano, titolo della chiesa: S. \nGiovanni Battista (Pieve), diocesi cui appartiene: Siena, \npopolazione anno 1640 n° 91, popolazione anno 1745 n° \n361, popolazione anno 1833 n° 472, popolazione anno \n1839 n° 511 \n- nome del luogo: Cuna, titolo della chiesa: S. Jacopo e \nCristofano (Cura), diocesi cui appartiene: Siena, \npopolazione anno 1640 n° 136, popolazione anno 1745 n° \n172, popolazione anno 1833 n° 356, popolazione anno \n1839 n° 321 \n- nome del luogo: Lucignano, titolo della chiesa: S. \nGiovanni Battista (Pieve), diocesi cui appartiene: Siena, \npopolazione anno 1640 n° 234, popolazione anno 1745 n° \n172, popolazione anno 1833 n° 356, popolazione anno \n1839 n° 321 \n- nome del luogo: MONTERONI, titolo della chiesa: SS. \nGiusto e Donato (Parr.), diocesi cui appartiene: Siena, \npopolazione anno 1640 n° 192, popolazione anno 1745 n° \n304, popolazione anno 1833 n° 369, popolazione anno \n1839 n° 409 \n- nome del luogo: Mugnano, titolo della chiesa: S. Jacopo \nMaggiore (Parr.), diocesi cui appartiene: Siena, \npopolazione anno 1640 n° 71, popolazione anno 1745 n° \n65, popolazione anno 1833 n° 78, popolazione anno 1839 \nn° 84 \n- nome del luogo: Quinciano, titolo della chiesa: S. \nAlbano (Parr.), diocesi cui appartiene: Siena, popolazione \nanno 1640 n° 44, popolazione anno 1745 n° 79, \npopolazione anno 1833 n° 134, popolazione anno 1839 n° \n- nome del luogo: Radi di Creta, titolo della chiesa: S. \nPietro (Parr.), diocesi cui appartiene: Siena, popolazione \n\nanno 1640 n° 80, popolazione anno 1745 n° 147, \npopolazione anno 1833 n° 176, popolazione anno 1839 n° \n- nome del luogo: Sovigliano, titolo della chiesa: S. \nStefano già S. Lucia (Parr.), diocesi cui appartiene: Siena, \npopolazione anno 1640 n° 45, popolazione anno 1745 n° \n109, popolazione anno 1833 n° 97, popolazione anno \n1839 n° - \n- Totale abitanti anno 1640 n° 893 \n- Totale abitanti anno 1745 n° 1786 \n \nEntrano nella Comunità di Monteroni le seguenti frazioni \n \n- nome del luogo: Grania, Comunità donde proviene: \nAsciano, abitanti anno 1833 n° 55, abitanti anno 1839 n° \n- nome del luogo: Bagnaja, Comunità donde proviene: \nSovicille, abitanti anno 1833 n° 99, abitanti anno 1839 n° \n- nome del luogo: Monsindoli, Comunità donde proviene: \nTerzo di Città, abitanti anno 1833 n° 26, abitanti anno \n1839 n° 81 \n- nome del luogo: Piana, Comunità donde proviene: \nBuonconvento, abitanti anno 1833 n° -, abitanti anno \n1839 n° 279 \n- nome del luogo: Tressa, Comunità donde proviene: \nTerzo di Città, abitanti anno 1833 n° -, abitanti anno 1839 \nn° 154 \n- nome del luogo: Isola, Comunità donde proviene: Terzo \ndi Città, abitanti anno 1833 n° 55- abitanti anno 1839 n° \n \n- Totale abitanti anno 1833 n° 3086 \n- Totale abitanti anno 1839 n° 3102",
    "original_title": "MONTERONI, talvolta MONTERONE, e MONTARONI",
    "page": 358,
    "slug": "monteroni-talvolta-monterone-e-montaroni",
    "byte_offset": 2255432
  },
  {
    "context": "(Mons Rotarius) nella Versilia.",
    "title": "MONTE ROTAJO o ROTARI",
    "body": "– È la diramazione di un contrafforte dell’Alpe \nApuana che dal Monte Gabbari s’inoltra fino a Monte \nPreti, separando la Val di Castello del Granducato, dalla \nVal di Camajore del Ducato di Lucca, fino alla strada \nRegia di Genova, il qual monte termina presso la dogana \nlucchese di Capezzano. \nDel Monte Rotajo trovasi fatta menzione in una carta \ndell’Archivio Arcivescovile di Lucca del 25 settembre \n983, in cui si tratta della permuta di beni fra Donnuccio \ndel fu Teudegrimo dei nobili di Versilia con Teudegrimo \nvescovo di Lucca, il quale cedè al primo in cambio di altri \nbeni varie possessioni appartenenti alla pieve di S. Felicita \ne S. Giovanni di Versilia, compreso fra quelle il poggio di \nMonte Rotario situato presso la detta chiesa plebana, et \nprope Laco. Il qual poggio, si dichiara ivi, che confinava \ncon i beni di Fraolmo Visconte, stato pur esso autore di \naltri nobili di quella contrada. – (MEMOR. LUCCH. T. V. \nP. III). \nInfatti l’antica chiesa plebana di S. Felicita trovasi a piè \nde’poggi fra Monte Rotajo e Monte Preti poco lungi dalla \nstrada postale, già Via Francesca, ch’era innanzi tutto la \nVia Emilia di Scauro . Il Targioni nel Vol. VI de’suoi \nViaggi a pag. 412 riporta lo squarcio di un lodo \npronunziato dai commissari lucchesi per fissare i confini \ntra i comuni di Pietrasanta, di Comajore e di \n\n\n\nMonteggiori, in cui tra le altre cose fu decretata l’apertura \ndi alcune fosse larghe almeno due braccia, a partire dal \ncastello di Motrone e venendo in retta linea fino al fonte o \npolla che scaturisce sotto Monte Rotari, videlicet usque ad \nStratam Franciscam juxta dictam pullam inclusive. \nDel Monte Preti o Preiti della Versilia e della sua chiesa \ndiruta di S. Gemignano si fa menzione in altra carta \ndell’Archivio Arcivescovile Lucchese, relativa ad un \ncontratto livellario fatto (ERRATA : nell’anno 877) \nnell’anno 886 da Gherardo vescovo di Lucca con Pietro \ndel fu Guniperto di beni spettanti alla chiesa di S. \nGemignano Monte Preiti, dal pievanato di S. Felicita e S. \nGiovanni Battista di Versilia, fra i quali beni si novera un \npezzo di terra posto in luogo detto substrada, confinante \nda un lato con la via pubblica, e dall’altro lato in padule \n(forse il Lago sotto Monte Rotajo rammentato nella carta \ndel 25 settembre 983). – (MEMOR. LUCCH. T. IV. P. \nII.). \nNel 1223 sulla vetta di Monte Rotajo fu edificata una \nrocca dalla Repubblica di Lucca dello stesso nome, \nassalita e presa dall’oste fiorentina nel 1437 con altri \nluoghi della vicaria di Camajore, ma col trattato di pace \ndel 1441 restituita nel 1442 al governo lucchese.",
    "original_title": "MONTE ROTAJO o ROTARI",
    "page": 359,
    "slug": "monte-rotajo-o-rotari",
    "byte_offset": 2265877
  },
  {
    "context": "",
    "title": "MONTE ROTONDO, o RITONDO DEL CHIANTI in Val d’Arbia",
    "body": "– Casale sopra un poggio omonimo, dal quale \nebbe il titolo la chiesa di S. Martino a Monte Ritondo, nel \npiviere di S. Pietro in Avenano, attualmente S. \nSigismondo a Gajole, Comunità medesima, Giurisdizione \ndi Radda, Diocesi di Fiesole, Compartimento di Siena. \nDiverse carte della soppressa badia di Coltibuono \nrammentano questo Monte Rotondo, una delle quali del 2 \nfebbrajo 1085 indica la sua posizione che era nelle \nvicinanze del castel di Barbischio, lo che armonizzerebbe \ncol catalogo delle chiese della Diocesi di Fiesole del \n1299, il quale segna la chiesa di S. Martino a Monte \nRotondo nel piviere di S. Maria a Spaltenna, alias di S. \nPietro Avenano, pieve che fu traslata nella chiesa attuale \ndi S. Sigismondo a Gajole.",
    "original_title": "MONTE ROTONDO , o RITONDO DEL CHIANTI in Val ",
    "page": 360,
    "slug": "monte-rotondo-o-ritondo-del-chianti-in-val-d-arbia",
    "byte_offset": 2268576
  },
  {
    "context": "",
    "title": "MONTE ROTONDO nel Val d’Arno inferiore",
    "body": "– È un \nrisalto di poggi che diede il nome a una chiesa dell’antico \npiviere di S. Genesio, ora cattedrale in San miniato \nconfermata a quel pievano dal Pontefice Celestino III con \nbolla concistoriale del 24 aprile 1194. – Vedere BORGO \nS. GENESIO, e SANMINIATO città.",
    "original_title": "MONTE ROTONDO nel Val d’Arno inferiore",
    "page": 360,
    "slug": "monte-rotondo-nel-val-d-arno-inferiore",
    "byte_offset": 2269381
  },
  {
    "context": "(Mons Ritundus)",
    "title": "MONTE ROTONDO, e MONTE RITONDO in Val di Cornia",
    "body": "– Terra, già castello forte, \nstato residenza di un ramo de’conti Alberti, poi capoluogo \ndi Comunità e di Giurisdizione con chiesa prepositura (S. \nLorenzo) cui furono raccomandate le popolazioni de’due \ncastelli distrutti, Rocchetta e Cugnano, attualmente \ncompresa nella Comunità Giurisdizione e circa 10 miglia \na settentrione-maestro di Massa Marittima, Diocesi però \ndi Volterra, Compartimento di Grosseto. \nSiede Monte Rotondo sul ripiano di un poggio che fa \nparte di quelli che s’inoltrano dal Monte di Mare fra il \ntorrente Milia e il fiume Cornia, dal lato di levante. \n\nDalle memorie superstiti apparisce, che in Monte Rotondo \nsino dal sec. XII ebbero signoria e residenza i conti \nAlberti, conforme comprendesi da un privilegio di \nFederigo I del 1163, col quale l’Imperatore ricevè sotto la \nsua protezione il Conte Alberto di Prato, appellato \nNontigiova , con tutte le sue castella, popolazioni e \ngiurisdizioni, fra le quali molti paesi della Maremma \nMassetana. – Lo prova sempre meglio l’atto di divisione \nin data di Licignano in Val di Pesa, del 22 febbrajo 1208, \nfra due fratelli, il Conte Maghinardo ed il Conte Rainaldo \nfigli del fu conte Alberto di Prato, ed al quale atto nel di \n14 del mese successivo, stando nel Castello di Monte \nRotondo, prestò il consenso donna Bellafanta moglie del \nConte Maghinardo del fu Conte Alberto nelle forme \nvolute delle leggi. \nCotesto documento ne avvisa, che i beni e i castelli toccati \nai prenominati due figli del primo letto del Conte Alberto \ne della contessa Imilia si estendevano per una direzione da \nPoggibonsi fino a Suvereto in Maremma, e per l’altro lato \ndal fiume Virginio che scende da S. Pietro in Bosolo in \nPesa sino all’Arno. In quanto ai luoghi di Maremma in \ndetto istrumento comprendonsi i seguenti: da Tricasi fino \na Prata, e da Tricasi fino a Suvereto con tutti i diritti e \nbeni che quei conti possedevano nei castelli e distretti di \nElci, di Castelnuovo , di Bruciano, di Monte Ritondo, e del \nCastello di Cornia. \nGiova inoltre aggiungere la seguente promessa in \nquell’atto di divisioue espressa, cioè; che se il Conte \nUgolino del Conte Alberto fratello dei due Conti \nprenominati, o alcuna delle loro sorelle (fra le quali una \nera maritata al conte Ildebrandino di S. Fiora) in seguito \navesse fatto donazione de’beni al sopradetto Conte \nMaghinardo, questi doveva farne parte e dividerli con il \nconte Rainaldo di lui fratello; il quale ultimo dal canto suo \ncon quest’atto rinunziava al fratello Maghinardo le sue \nragioni sopra tutte le cose che per paterna e avita eredità \npotevano appartenergli, od essere da lui pretese nella \nseguente contrada; cioè, da Firenze a Montagnana in Val \ndi Pesa e da Poggio Bonizzi (Poggibonsi) fino a \nMontignoso del Volterrano. \nNel giorno 24 febbrajo del 1208 (stile fiorentino) fu \npronunziato in Licignano di Vai di Pesa un lodo dagli \narbitri Ildebrandino di Castelvecchio, e Ranieri di \nMontesperoali, col quale furono repartite le respettive \npossessioni e castelli fra i due fratelli Conte Maghinardo e \nConte Rainaldo figli del primo letto del Conte Alberto, \negualmente che i debiti fatti dal padre e da un loro fratello \nappellato Guido, obbligandosi a ciò anche le respettive \nmogli e Alberto figlio del Conte Maghinardo, sottoscritto \ncon gli altri al lodo, presenti otto testimoni, fra i quali un \nArrigo di Capraja e un Corsino da Gangalandi. – (ARCH. \nDIPL. FIOR. Carte dell’Ospedale di Bonifazio, e della \nComunità di Massa). \nLa vicinanza della città di Massa il cui distretto era a \nconfine col territorio di Monte Rotondo non poteva far a \nmeno d’influire sopra questo castello e su chi lo \ndominava. Infatti non era corso un anno dalla divisione \npreaccennata, che il Conte Rainaldo nell’atto di costituirsi \ncittadino Massetano, prometteva di abitare due mesi \ndell’anno in essa città, di stare unito in pace e in guerra \ncon i consoli della medesima e di far fazione per essa con \nle sue masnade, ma ciò che più valeva, di pagare a titolo \n\n\n\ndi accomandigia per il suo castello di Monte Rotondo un \nannuo censo consistente in un cero di libbre 12 e una lira \ndi argento, ecc. \nInfatti che il conte di Monte Rotondo comprasse casa in \nMassa per abitarvi un determinato tempo dell’anno lo \nprova un istrumento del 19 dicembre 1227 fatto in detta \ncittà nella casa del Conte Rainaldo. – Vedere MASSA. \nMARITTIMA. \nGià fino del 2 aprile 1220 il conte medesimo aveva \nacquistato in compra per lire 120 da Gionata abate del \nmonastero di Monteverdi i beni che la stessa badia \npossedeva in Monte Rotondo e in Castel Petroso, beni che \nfurono rammentati in una bolla del 1176 spedita dal \nPontefice Alessandro III a favore dell’abazia di S. Pietro a \nPalazzuolo , ossia a Monteverdi. \nIn questo frattempo essendosi rappacificati il Comune e il \nVescovo di Massa, per istrumento del gennajo 1220 i \nconsoli di detta città si obbligarono restituire al vescovo il \nCastello di Valli che avevano pignorato al Conte Rainaldo \ndi Monte Rotondo. Il qual conte durante la guerra fra i \nPisani e i Massetani sembra che dovesse sottomettersi al \nComune di Volterra, non tanto a cagione di Castelnuovo \ndi Val di Cecina da esso lui venduto nel 13 maggio 1213 \nper lire mille alla Comunità di Volterra, insieme col suo \ndistretto e giurisdizioni, ma ancora per i castelli di Elci e \ndi Monte Rotondo, nel modo che risulta dai rogiti fatti nei \ncastelli medesimi, sotto di 24 maggio 1213. – (Loc. cit. \nCarte della Comunità di Volterra.). \nIn conseguenza di un breve del Pontefice Onorio III, \ndiretto li 29 febbrajo 1227 al priore di S. Martino di \nSiena, al proposto Ugone, e a Buono canonico di quella \ncattedrale, fu decisa una controversia fra Gherardo conte \ndi Donoratico e Guelfo conte di Settimo, entrambi della \ncasa Gherardesca da una parte, e il Conte Rainaldo conte \ndi Scarlino per l’altra parte, a cagione di doti e donazioni \nricevute propter nuptias da donna Sibilia lasciata vedova \ndal fu conte Ugolino fratello del Conte Rainaldo suddetto. \nQuindi nel 29 maggio dell’anno stesso 1227 gli arbitri \nprenominati, stando nel chiostro dei canonici di Siena \ncondannarano in contumacia il Conte Rainaldo con \narbitrio al sindaco dello spedale de’Cavalieri \nGerosolimitani di Pisa di prendere il possesso della metà \ndel Castello di Scarlino. \nLa qual sentenza peraltro non potè così facilmente \neseguirsi in un paese dominato dal Conte Rainaldo, il \nquale per istrumento, rogato li 26 agosto 1228 nel cassero \ndi Monterotondo, elesse in suo procuratore messer \nGuidetto giurisperito, perchè lo difendesse nella lite che \naveva con Alberto Conte di Campiglia ed altri consorti, \nmentre agitavasi la stessa causa davanti tre canonici di \nVolterra a ciò nuovamente delegati dal Pontefice. \nFinalmente un altro lodo fu pronunciato in Pisa nel 22 \naprile 1231 dal priore di S. Pietro ad Vincula eletto in \narbitro dal conte Rainaldo da una parte, e da frate \nBonagiunta sindaco dello spedale de’Freri di S. Giovanni \nin Gerusalemme della città di Pisa dall’altra parte, per \nconto delle doti, ragioni, antifati e donazioni a causa di \nnozze di donna Sibilia moglie che fu del Conte Ugolino \nda Scarlino, col qual lodo fu condannato il Conte \nRainaldo predetto in lire 110 di moneta pisana. – (loc. cit. \nCarte della Comunità di Massa). \nLa numerosa, figliuolanza che lasciò da più mogli il conte \n\nRainaldo fu cagione che dopo la morte di lui si \naccendessero varie liti per l’eredità e giurisdizione divis a \ndi Monte Rotondo e di altre castella di sua giurisdizione in \nMaremma. Non parlerò di una vertenza insorta nell’agosto \ndel 1242 e tenninata nel maggio del l243 fra il Comune di \nVolterra e i due fratelli Ruggero Gottifredo e Guido \nAlberto figli del Conte Rainaldo di Monte Rotondo per il \nloro feudo di Lustignano; ma rammenterò piuttosto una \ncessione per atto pubblico fatta nel 22 giugno 1246 dai \ndue conti medesimi in favore de’consoli imperiali, di tutte \nle giurisdizioni, servigi, dazi e consuetudini alle quali era \ntenuto il Comune di Monte Rotondo in favore de’Conti \nAlberti, riducendo il tutto all’obbligo di pagare un annuo \ncenso di lire 150. \nAll’Articolo MASSA MARITTIMA (Vol. III pag. 145) \naccennai vari documenti relativi alle vendite fatte dai figli \ndel Conte Rainaldo delle loro porzioni di Monte Rotondo \nal Comune di Massa. Ma fra i tanti signorotti stati padroni \ndi Monte Rotondo la storia ce ne fornisce un altro sullo \nspirare del secolo XIII. \nÈ una rappresentanza esibita al Pontefice Bonifazio VIII \nda Gano di Ruggero, che si qualifica Signore di \nMonterotondo , nella quale si esponeva a Sua Santità, \nqualmente il detto Gano era padrone del Castello, e che \nquel popolo bramava riconoscerlo per tale, quando \nBonifazio VIII con breve del 14 dicembre 1298 commise \nla cognizione di questa causa a messer Giunta arcidiacono \ndella cattedrale di Volterra. – Sennonchè a questa misura \ndi politica giurisdizione sopra un paese fuori dello Stato \npontificio il Comune di Monte Rotondo si, oppose, \nfacendo intendere che il loro paese essendo del distretto \ngiurisdizionale di Massa, niun giudice ecclesiastico poteva \nconoscere e trattare la causa predetta, perchè il Papa non \nera padrone di Monte rotondo, nè delle cose temporali \ndell’Impero, e perchè come sudditi di Massa gli uomini di \nMonterotondo non potevano esser chiamati davanti ad \naltro foro. – (loc. cit. Carte della Comunità di Massa). \nDa queIl’epoca in poi il Castello col distretto di Monte \nRotondo fece costantemente parte della giurisdizione \npolitica di Massa, cui furono venduti in varii tempi dai \nloro respettivi signori le miniere di Cugnano, il territorio o \nbandita di Tricasi, quello della Rocchetta ed altri luoghi \ndel territorio attuale di Monte Rotondo. Infatti i suoi \nabitanti nell’agosto del 1334, dopo cessata la guerra fra i \nPisani, e i Sanesi, giurarono fedeltà e ubbidienza al \nComune di Massa, di cui Monte Rotondo seguì i posteriori \ndestini. \nEntrambi i paesi dipendevano dalla Signoria dei Dodici di \nSiena quando nel 1371, essendo insorta controversia in \nmateria di confini tra i Comuni di Monte Rotondo e del \nSasso, i commissari eletti dal governo sanese e da quello \ndi Volterra, nel giorno 10 luglio 1373, stando presso \nMonte Rotondo in luogo detto Acquavivola , \npronunziarono un lodo, col quale si terminò ogni vertenza \nsu tale rapporto. – (ARCH. DIPL. FIOR. Carte della \nComunità di Volterra. – DEI, Cronica Sanese). \nNel 1399 fu riedificata la rocca di Monte Rotondo, \nessendovi deputato un tal Barna di Torino. Nel principio \ndel secolo XV vi risedeva un vicario sanese di prima \nclasse, quando questa contrada era divenuta una \ndipendenza di quella capitale; e insieme con essa il popolo \ndi Monterotondo nel 1554, dopo avere fatto una corggiosa \n\n\n\ndifesa contro gli attacchi delle truppe austro-ispano-\nmedicee, restò vinto, fu messo a fil di spada, e le case \nvennero arse o derubate. Quindi il Comune di Monte \nRotondo si sottomesse alla monarchia \ndi Firenze per atto pubblico del 7 dicembre 1554. \nIl Targioni nei suoi Viaggi rammenta il sigillo di questo \nComune rappresentato da un leone rampante, fra le gambe \ndel quale si vede un monte. \nIl medesimo scrittore nella stessa opera trattò \nespressamente del territorio di Monterotondo, delle sue \nboscaglie, degli animali che vi abitavano, dei minerali di \ncui è doviziosa la contrada, dei suoi numerosi lagoni di \nvetriolo, delle allumiere di Monte Leo; e in questo \nArticolo a lungo s’intrattenne per descrivere quelle cave e \nle particolarità da esso lui osservate nella confezione \ndell’allume, e cose simili, sicchè egli consacrò quasi \nintiero il volume VII al Viaggio da esso fatto a Monte \nRotondo nell’inverno del 1745. \nMa nel lungo periodo di 95 anni, che sono decorsi \nd’allora a oggi, le condizioni fisiche, industriali, agrarie \ned economiche della contrada in discorso cangiarono \nvisibilmente in meglio, mercè i saggi provvedimenti del \ngoverno e la cooperazione efficace di quegl’abitanti. \nAvvegnachè se restarono finora inoperose le miniere di \nrame a Cugnano e quelle di allume a Monte Leo, altronde \nsi attivarono con profitto nuove industrie mediante i \nnumerosi Lagoni apparsi nel territorio di Monte Rotondo, \nper la inesausta loro produzione dell’acido borico. Inoltre \ni terreni del suo distretto migliorarono nella parte agraria, \nil paese molto più si popolò di famiglie comode, e la \ncircostante campagna fu ravvivata da un numero \nprogressivo di case coloniche, di poderi vestiti da vigne, \nda oliveti e da altre utili coltivazioni, sicchè fino dal \nprincipio del secolo attuale il naturalista Santi indicò \nMonterotondo qual modello in confronto al resto della \nMaremma sanese. \nAll’Articolo MASSA MARITTIMA parlando dello stato \nagricola della Comunità di Massa, dissi (Vol. III pag. 165 \ne seg.), che fra gli abitanti del territorio comunitativo di \nessa città quelli che profittarono maggiormente dei \nprovvedimenti governativi diretti a migliorare le \ncondizioni fisiche ed economiche della Maremma, furono \ni contadini e i possidenti di Monte Rotondo, per opera dei \nquali orride selve e malsane boscaglie si videro cangiate \nin fruttiferi vigneti, in uliveti e in campi sativi, in guisa \nche nel solo suo distretto attualmente si contano da 170 \npoderi con case coloniche, mentre due secoli addietro essi \nnon arrivavano alla dozzina. \nIn vigore di tanta operosità, per ordine del Gran Leopoldo \nnel 30 settembre 1786 il magistrato civico di \nMonterotondo fu onorato di una lettera officiale della \nRegia Segreteria delle finanze, per dare a quegli abitanti \n(diceva la lettera) una dimostrazione del sovrano \ngradimento per la indefessa attenzione che hanno \ndimostrata e dimostrano avere per la coltivazione dei loro \nterreni. \nAlle quali industrie agrarie se n’è aggiunta da pochi anni \nuna nuova, e tanto più fruttifera in quanto che non vi è \nconcorrenza, che possa farla deperire, voglio dire, della \nricca emanazione naturale dell’acido borico dai Lagoni di \nMonte Rotondo, e delle fabbriche per raccoglierlo, le \nquali hanno già fornito al commercio qualche milione di \n\nlibbre di detto acido. – Vedere LAGONI VOLTERRANI. \nDell’Acqua forte acidula situata al di sopra de’Lagoni di \nMonte Rotondo; dell’Acqua detta delle Pelaghe pur essa \nacidula presso Vecchienna , due miglia distante da Monte \nRotondo; e dell’Acqua salina del Lago dell’Edifizio, che \ntrovasi circa miglia 2 e 1/2 a ponente della stessa Terra, \nfurono indicate altrettante analisi chimiche dal Prof. Gius. \nGiuli nel Vol. IV della sua Storia naturale di tutte le \nAcque minerali di Toscana. \nLa potesteria di Monte Rotondo è stata soppressa nel 1838 \ne riunita al Vicariato Regio di Massa. \nLa parrocchia di S. Lorenzo a Monte Rotondo nel 1833 \ncontava 1319 abitanti, dei quali 32 entravano nella \nComunità delle Pomarance.",
    "original_title": "MONTE ROTONDO, e MONTE RITONDO (Mons \nRitundus) in Val di Cornia.",
    "page": 360,
    "slug": "monte-rotondo-e-monte-ritondo-in-val-di-cornia",
    "byte_offset": 2269707
  },
  {
    "context": "",
    "title": "MONTE ROTONDO in Val di Magra",
    "body": "– È uno de’gioghi \npiù occidentali dell’Appennino che separa la Toscana \ndalla Ligustica regione, in guisa da considerare questo \nMonte Rotondo come il primo e più elevato contrafforte, il \nquale scende a scirocco del Monte Gottaro , e di là \nstendendosi nella direzione di maestro a scirocco s’inoltra \npel crinale del Corneviglia e del Cavallaro fra le fiumane \ndella Magra e della Vara sino a piè de’poggi di Bolano e \ndi Albiano. \nTrovasi la sua cima ad una elevatezza di braccia 1984,7 \nsopra il livello del mare Mediterraneo, fra il grado 27° 20\" \n4’ di longitudine e 47° 19\" 5’ di latitudine, circa 9 miglia a \nlibeccio di Pontremoli, e altrettante a maestro di Calice, \nnella Comunità di Zeri, Giurisdizione e Diocesi di \nPontremoli, Compartimento di Pisa.",
    "original_title": "MONTE ROTONDO in Val di Magra",
    "page": 362,
    "slug": "monte-rotondo-in-val-di-magra",
    "byte_offset": 2284752
  },
  {
    "context": "(Mons  Ritundus)",
    "title": "MONTE ROTONDO, o MONTE RITONDO in Val di Sieve",
    "body": "– È una montuosità di figura \nconica, sopra la quale esistono gli avanzi di un castelletto \no rocca, nel popolo di Galiga, piviere di Doccia, Comunità \nGiurisdizione e circa 8 miglia a settentrione-maestro del \nPontassieve, Diocesi e Compartimento di Firenze. \nQuesto monte costituisce una delle principali prominenze \ndella piccola giogana che corre da ponente a levante fra la \nSieve e l’Arno, e la cui cima trovasi 1336 braccia sopra il \nlivello del mare. – Fu eretto costà un palazzo dai vescovi \nfiorentini, uno dei quali, Giovanni da Velletri, nel 1226 \ncomprò Monte Ritondo con Monte Giovi, Galiga e Monte \ndi Croce dai conti Guidi per la mediazione di un suo \nsindaco, che fu messer Aldobrando degli Adimari . – \nVedere MONTE DI CROCE. \nInfatti nel principio del sec. XIV passava costà qualche \nmese di villeggiatura il Vescovo Lottieri della Tosa, il \nquale nel 24 gennajo del 1304 (stile fiorentino), nel suo \npalazzo vescovile dentro il Castello di Monte Ritondo, \npubblicò una costituzione ad istanza del clero della sua \ndiocesi, con la quale fu prescritto che in avvenire il \nsussidio da darsi dal suddetto clero per la consacrazione, e \nper altre spese che si facevano nella curia romana dai \nvescovi eletti di Firenze, non dovesse oltrepassare la \nsomma di 2000 fiorini d’oro. Anche la conferma fatta dal \nvescovo medesimo dell’elezione di suor Benedetta in \nabbadessa del monastero di S. Felicita di Firenze porta la \ndata di Monte Ritondo, nel 5 gennajo del 1304. Actum in \ncastro de Monte Ritundo in palatio ipsius D. Episcopi. – \n\n\n\n(LAMI Mon. Eccl. Flor. pag. 1082). \nCon altro decreto del 4 settembre 1304 fatto nel castello \ndi Monterotondo lo stesso Vescovo Lottieri concedeva \nfacoltà alle monache di S. Pier Maggiore di recarsi nel \nparlatorio onde confabulare con persone secolari che ve le \npotessero chiamare per interessi del monastero medesimo, \nnonostante qualunque altra determinazione in contrario \nfatta dai vescovi suoi predecesori – (ARCH. DIPL. FIOR. \nCarte del Monastero di S. Pier Maggiore di Firenze). \nCon atto pubblico del 16 febbrajo 1319 dal sindaco del \nComune di Monteceraja, nell’atto di riconoscere il diritto \ndi proprietà nei vescovi di Firenze del monte e della selva \ndi Monte Ritondo, si obbligò a nome del suo comune di \nnon recare a quelle foreste danno alcuno.",
    "original_title": "MONTE ROTONDO, o MONTE RITONDO (Mons \nRitundus) in Val di Sieve.",
    "page": 362,
    "slug": "monte-rotondo-o-monte-ritondo-in-val-di-sieve",
    "byte_offset": 2285577
  },
  {
    "context": "nella Valle di Marecchia.",
    "title": "MONTE ROTONDO e S. SOFIA DI MARECCHIA",
    "body": "– Due Casali sul confine estremo \norientale del Granducato nella parrocchia di S. Sofia di \nMarecchia, Comunità e circa 6 miglia a settentrione della \nBadia Tedalda, Giurisdizione di Sestino, Diocesi di \nSansepolcro, già di Montefeltro, Compartimento di \nArezzo. \nÈ un piccolo territorio disunito del Granducato posto fra il \nfiume Marecchia e il torrente suo tributario Sonnatello. \nQueste due bicocche furono oggetto di lunga controversia \nper la Repubblica Fiorentina, che per i Granduchi di \nToscana contro alcuni consorti de’conti di Montedoglio \nprotetti dalla corte di Roma, la quale pretendeva di \nesercitare libera giurisdizione sugli abitanti di questo \nterritorio. – Vedere MONTEDOGLIO e S. SOFIA DI \nMARECCHIA.",
    "original_title": "MONTE ROTONDO e S. SOFIA DI MARECCHIA",
    "page": 363,
    "slug": "monte-rotondo-e-s-sofia-di-marecchia",
    "byte_offset": 2287997
  },
  {
    "context": "in Val di Serchio.",
    "title": "MONTE ROTONDO DI GARFAGNANA",
    "body": "– Casale sopra un poggio omonimo alla destra \ndel torrente Torrita di Castelnuovo con cappellania curata \n(S. Spirito) sotto la parrocchia Comunità e Giurisdizione \ndi Castelnuovo di Garfagnana, Diocesi di Massa Ducale, \ngià di Lucca, Ducato di Modena. La cappella di S. Spirito \na Monte Rotondo nel 1832 contava 68 abitanti. – Vedere \nCASTELNUOVO DI GARFAGNANA.",
    "original_title": "MONTE ROTONDO DI GARFAGNANA",
    "page": 363,
    "slug": "monte-rotondo-di-garfagnana",
    "byte_offset": 2288799
  },
  {
    "context": "in Va l d’Era.",
    "title": "MONTE ROTTO",
    "body": "– Da questo monte del \npiviere di Peccioli prese il nome la distrutta chiesa di S. \nMichele a Monte Rotto , nella Comunità e Giurisdizione \nmedesima, Diocesi di Volterra, Compartimento di Pisa. – \nVedere PECCIOLI.",
    "original_title": "MONTE ROTTO",
    "page": 363,
    "slug": "monte-rotto",
    "byte_offset": 2289222
  },
  {
    "context": "in Val d’Era.",
    "title": "MONTE RUDOLFO, o Rodolfo",
    "body": "– È una \nprominenza sulle pendici orientali del monte di Volterra, \ndove fu una chiesa parrocchiale stata demolita nel secolo \nXVIII perchè minacciava rovina, il cui popolo fu riunito \nalla nuova chiesa parrocchiale edificata a Roncolla sulla \nstrada Regia volterrana a spese di Monsignor Mario \nGuarnacci. – Vedere RONCOLLA. \nAppella a questo luogo una convenzione fatta in Volterra \nnel 7 luglio 1225, per la quale il Vescovo Pagano permise \nal Comune di Volterra di fabbricare nel poggio di Monte \nRodolfo, e di sottoporre quegli abitanti ai servigi dovuti a \n\nquel Comune. – (ARCH. DIPL. FIOR. Carte della \nComunità di Volterra).",
    "original_title": "MONTE RUDOLFO, o Rodolfo",
    "page": 363,
    "slug": "monte-rudolfo-o-rodolfo",
    "byte_offset": 2289475
  },
  {
    "context": "(Mons Rufoli) in Val di Cecina.",
    "title": "MONTE RUFOLI, o MONTERUFFOLI",
    "body": "Villa signorile, già castello sopra un monte \nomonimo, la cui cappella (S. Andrea) fu annessa al popolo \ndella pieve de’SS. Simone e Giuda a Libbiano, Comunità \nGiurisdizione e circa 7 miglia a libeccio delle Pomarance, \nDiocesi di Volterra, Compartimento di Pisa. \nÈ un risalto di monte un poco più elevato di quello suo \nvicino, denominato Monte Rufolino , entrambi costituenti \nparte dei poggi di gabbro che da Libbiano si avanzano \nnella direzione di ostro sopra Serazzano , e che separano le \nacque fluenti verso levante nella vallecola della Trossa, da \nquelle che per via del torrente Ritasso scendono \ndall’opposto fianco verso settentrione nel valloncello della \nSterza di Cecina. Sulla faccia occidentale di questi poggi \nrisiede la villa signorile di Monte Rufoli di casa Maffei, \npresso la quale era una torre, di cui sussistono ancora \npochi fondamenti sulla cima di orrido monte in mezzo a \nvaste boscaglie di lecci. \nEra questo uno de’castelli dipendenti sino dal secolo XII \ndai vescovi di Volterra, a partire dal potente vescovo \nIldebrando Pannocchieschi, il di cui successore Pagano, \npur esso de’Pannocchies chi, ottenne nel 1225 \ndall’Imperatore Federigo II tal privilegio, col quale fu \nconcesso a quel prelato ed ai suoi successori fra le altre \ngiurisdizioni e diritti la metà de’placiti o bandi, e dei dazi \nche fossero toccati al Comune di Monte Rufoli. – \n(GIACHI, Ricerche Istor. di Volterra). \nPoco dopo però s’incontrano tra le pergamene della \nComunità di Volterra alcuni atti di sottomissione fatti a \nquel Comune nel 1230 e 1254 dagli uomini del Castello di \nMonte Rufoli, il cui territorio fu poi allirato all’estimo \nVolterrano del 1288 per l’annua prediale di lire 2150. \nCosì dopo la cacciata del duca d’Atene da Firenze, quando \nper lettere del primo agosto 1343 il governo provvisorio di \nquesta città avvisò i magistrati di Volterra che la loro città \nera restituita alla sua piena libertà con facoltà di riprendere \npossesso delle terre castella, e fortilizi compresi \nnell’antico distretto volterrano, anco il castello di Monte \nRufoli era tra quelli, poichè i suoi abitanti poco dopo \nmediante un sindaco prestarono giuramento di obbedienza \na Volterra. Se non che 20 anni dopo l’Imperatore Carlo V \navendo accordato al Vescovo Filippo Belforti un \nprivilegio più ampio di quello che Arrigo VI aveva \nconcesso al vescovo Ildebrando Pannocchieschi, se quel \nprivilegio non portò seco novità nel governo di Volterra, \ndi cui Filippo Belforti era alla testa, ve la portarono \nperaltro poco dopo i suoi nipoti, per opera dei quali fu \noccupato il fortilizio di Monte Rufoli. Questo però fu \nripreso nel 1368 a nome del Comune di Volterra dalle sue \nmilizie quando lo guardavano i fuorusciti seguaci di \nBocchino Belforti. In conseguenza di chè alla rubrica 156 \ndel libro I nel nuovo statuto volterrano del 1411, dove si \ntratta degli ufiziali del contado di Volterra, si ordina che \nuno di essi debba inviarsi a far ragione agli uomini dal \ncastello di Monte Rufoli. \nNei secoli più vicini al nostro questo castello rimase \ndeserto al pari di molt’altri delle volterrane, massetane e \ngrossetane maremme, sicchè sotto nome di bandita la sua \n\n\n\ncorte e parrocchia fu riunita al comunello e popolo di \nLibbiano, sebbene quest’ultimo Castello si trovi circa tre \nmiglia distante di là. \nQuindi la bandita di Monte Rufoli, coperta di folte \nboscaglie di lecci, dove rimasero ad abitarci liberamente \nfieri cignali, e altri quadrupedi salvatici anzichè gli \nuomini, fu acquistata in compra dalla famiglia Maffei \npatrizia volterrana. \nLa singolarità per altro di Monte Rufoli consiste \nnell’indole del suolo sparso di calcedonie traslucide \ntramezzo a filoni iniettati, o fra strati di calcare compatto \ne di schisto marnoso convertito in galestro, oppure in \nfiloni penetrati fra i spacchi formati nelle subiacenti \nmasse serpentinose, filoni che sono ripieni di botriti, ossia \ndi geodi calcedoniose, le quali variano fra loro sia in \ndirezione, sia in potenza, come anche in colore. Nessuno \ndi cotesti filoni calcedoniosi è totalmente pieno e \ncompatto; anzi poche sono le porzioni dei medesimi \nscevre di cavernosità o screpolature, in cui non sieno \nmasse botritiche, ventri gemmati, o geodi tappezzate di \nvariatissime e isolate cristallizzazione di quarzo ialino, e \ntal altre volte dal calcedonio paonazzognolo contornate e \nrivestite. \nNon di rado avviene d’incontrare costà simili geodi \nripiene in gran parte di acqua, nella guisa medesima che \naccade un tal fenomeno dentro alcune masse marmoree \ndei monti di Carrara, dove esistono delle geodi tappezzate \ndi cristallo di monte (quarzo ialino limpidissimo) e in \ngran parte ripiene di acqua. – Vedi l’Articolo CARRARA. \nI calcedonii di Monte Rufoli sono resi celebri dacchè \nsotto il Granduca Ferdinando I, sulla fine del secolo XVI, \nfurono aperti li scavi per servirsi dei calcedonii di Monte \nRufoli nei lavori delle pietre dure nelle Regie officine a \ntal uopo erette in Firenze, ed ivi conosciuti sotto nome di \nCalcedoni di Volterra. – (TARGIONI-TOZZETTI, \nViaggi T. III).",
    "original_title": "MONTE RUFOLI, o MONTERUFFOLI",
    "page": 363,
    "slug": "monte-rufoli-o-monteruffoli",
    "byte_offset": 2290164
  },
  {
    "context": "in Romagna nella Valle del Montone.",
    "title": "MONTE SACCO, o MONSACCO, e DI SACCO",
    "body": "– Casale già Castello \ncapoluogo di comunello nella parrocchia di S. Maria a \nCastello, Comunità e circa 2 miglia a levante di Tredozio, \nGiurisdizione di Modigliana, Diocesi di Faenza, \nCompartimento di Firenze. \nÈ posto sulla sommità de’monti che scendono dalla \nsinistra costa dell’Appennino fra la valle del Montone, e \nquella minore del Tramazzo. – Questo Castello di Monte \nSacco, che formava un comunello innanzi il 1498, ora è \nridotto a due o tre case, stato riunito a quello di Cuzzano e \nSarturano; fino a che con motuproprio del 21 ottobre 1775 \nquest’ultimo fu incorporato in un solo con la Comunità di \nTredozio. \nMonte Sacco e Tredozio con altri paesi di cotesti contorni \nfurono dei Conti Guidi di Dovadola, ereditati dal Conte \nNiccolò di Romena della stessa prosapia, e ne fu l’ultimo \npossessore il conte Guelfo del Conte Malatesta di \nDovadola. Il quale dinasta essendosi ribellato alla \nRepubblica Fiorentina, fece sì che i popoli di Tredozio, di \nMonte Sacco e di altri luoghi, già vassalli del conte \nGuelfo di Dovadola, si sottomettessero direttamente al \nComune di Firenze per atto de’29 ottobre 1428 con \ndiversi patti, fra i quali fuvvi il seguente: che dei due \n\nComuni di Tredozio e Monte Sacco se ne formasse un solo \nrappresentato soltanto da Tredozio, con espressa \ndichiarazione però, che il palio da offrire per la festa di S. \nGiovanni Battista dal comune di Monte Sacco, fosse del \nvalore almeno di cinque fiorini d’oro, e che non \ns’intendesse confuso con gl’interessi di Tredozio. – \n(ARCH. DELLE RIFORMAG. DI FIRENZE). – Vedere \nDOVADOLA e TREDOZIO.",
    "original_title": "MONTE SACCO, o MONSACCO, e DI SACCO",
    "page": 364,
    "slug": "monte-sacco-o-monsacco-e-di-sacco",
    "byte_offset": 2295379
  },
  {
    "context": "in Val di Serchio.",
    "title": "MONTE SAGRATI",
    "body": "– Vedere MONSAGRATI.",
    "original_title": "MONTE SAGRATI",
    "page": 364,
    "slug": "monte-sagrati",
    "byte_offset": 2297082
  },
  {
    "context": "in Val d’Elsa.",
    "title": "MONTE SANTO, e MONSANTO",
    "body": "– \nVedere MONSANTO.",
    "original_title": "MONTE SANTO, e MONSANTO",
    "page": 364,
    "slug": "monte-santo-e-monsanto",
    "byte_offset": 2297145
  },
  {
    "context": "in Val di Sieve.",
    "title": "MONTE SASSI o MONTESASSI",
    "body": "– \nCasale la cui chiesa parrochiale (S. Giusto a Monte Sassi) \nfu riunita alla parrocchia di S. Giovanni Battista a \nVicchio, nella Comunità e Giurisdizione medesima di \nVicchio, da cui è appena un miglio distante, Diocesi e \nCompartimento di Firenze. \nTrovasi in un poggetto quasi isolato a cavaliere del fiume \nSieve, sul quale è fama essere stato innalzato un fortilizio \ndalla casa Adimari di Firenze, la quale possedeva costà \nvarii poderi, pervenuti in parte alla casa Morelli-Adimari \ninsieme con Monte Sassi, dov’essa ebbe eziandio una villa \nsignorile denominata il Palagio con oratorio dedicato alle \nStimate di S. Francesco d’Assisi. La qual chiesa chi sà che \nnon prendesse il titolo da un piccolo monastero di donne \nsotto l’invocazione di S. Francesco a Monte Sassi, di cui \nsi trova fatta menzione in un atto del 30 dicembre 1212, \nvale a dire vivente S. Francesco d’Assisi, siccome risulta \ndal bollettone dell’arcivescovato fiorentino; per il quale \natto il procuratore delle monache di S. Francesco al Monte \nSassi pagò al cappellano di Antonio vescovo di Firenze \nuna libbra d’incenso dovuto alla sua mensa per annuo \ncenso dal prefato monastero. – (LAMI Mon. Eccl. Flor.). \nLa chiesa parrocchiale di S. Giusto a Monte Sassi faceva \nparte del pivie re di S. Martino a Scopeto innanzi che la \nsua cura restasse soppressa da un decreto arcivescovile del \n22 settembre 1773 che la raccomandò al parroco della \nvicina cura di Vicchio attualmente pieve de’SS. Giovanni \nBattista e Stefano nella Terra stessa. Nel 1551 la \nparrocchia di Monte Sassi aveva 138, e nel 1745 contava \n233 abitanti.",
    "original_title": "MONTE SASSI o MONTESASSI",
    "page": 364,
    "slug": "monte-sassi-o-montesassi",
    "byte_offset": 2297213
  },
  {
    "context": "(Mons Saxi), forse la Corte Sassantina  nella Valle del Bidente in Romagna.",
    "title": "MONTE DI SASSO",
    "body": "– Ebbe questo titolo \nun casale, o castello nell’Alpe al Corniolo che fu \nde’signori di Strabatenza, nella Comunità di Premilcore, \nGiurisdizione della Rocca S. Casciano, Diocesi di \nSansepolcro, già Nullius dell’Abazia di Galeata, \nanticamente della Diocesi di Sarsina, Compartimento di \nFirenze. \nRisiedere doveva alle sorgenti del fiume Bidente del ramo \ndetto del Corniolo, il di cui distretto probabilmente \ncorrisponde a quella Corte Sassantina del Corniolo della \nbadia di S. Ellero a Galeata, assalita nell’anno 788 da \n\n\n\nGundibrando duca fiorentino. – Vedere ABAZIA DI \nGALEATA. Nei secoli posteriori ivi fu eretto un Eremo, \ndenominato del Sasso , o del Corniolo. \nComunque sia questo Mante Sasso apparteneva, in parte \nalmeno, ai vescovi di Sarsina, cui fu tolto da un conte \nUgo di Bertinoro, siccome rilevasi da una particella del \nsuo testamento del 16 agosto 1039 riportata negli Annali \nCamaldolensi, quando dichiarò doversi restituire al \nvescovo Sarsinatense la metà del castello di Monte Sasso , \nche egli ingiustamente riteneva. – Vedere CORNIOLO E \nSASSETTO DI S. SOFIA.",
    "original_title": "MONTE DI SASSO",
    "page": 364,
    "slug": "monte-di-sasso",
    "byte_offset": 2298893
  },
  {
    "context": "in Val di Chiana.",
    "title": "MONTE S. SAVINO, o DI SANSOVINO",
    "body": "– Grossa e nobil Terra, capo luogo di Comunità e \ndi Giurisdizione con chiesa arecipresbiterale (SS. Egidio e \nSavino) nella Diocesi e Compartimento di Arezzo. \nRisiede sulla sommità di un colle facente parte del monte \ndi Palazzuolo che gli sovrasta dalla parte di maestro sulla \nstrada Regia di Arezzo a Siena, a una elevatezza di 600 \nbraccia fiorentine, fra il grado 29° 23’ di longitudine e il \ngrado 43° 20’ 1\" di latitudine, 13 miglia a libeccio di \nArezzo; 6 miglia a maestro di Lucignano; 10 miglia a \nponente di Castiglion Fiorentino, e 22 miglia a levante di \nSiena. \nQuesta Terra, già castello, al pari di molti altri paesi dovè \nprendere il nome dal santo titolare della sua chiesa \nparrocchiale (S. Sabino). \nDella chiesa plebana di S. Savino si hanno notizie fino dal \nsecolo XI, quando questo luogo si appellava in \nBarbajano, prima di tutto in un istrumento del novembre \n1072 dell’Archivio della cattedrale d’Arezzo, in cui si \ntratta di una cospicua donazione fatta al capitolo aretino \nda due fratelli, figli, di un conte Benzolino, di varie \npossessioni ereditate da un loro fratello, forse uterino, \ncioè dal conte Rigone nel fu Conte Rodolfo; i quali beni si \ndichiarano compresi nel piviere di S. Savino sito \nBarbajano. Aggiungasi che nell’anno 1073 un tale \nLiutolfo figlio del fu Ildebrando offrì alla badia \nde’Benedettini di S. Fiora e Lucilla di Arezzo un manso \nposto infra plebem S. Savini in Barbajano; la qual \ndonazione fu confermata dieci anni dopo da Costantino \nvescovo di Arezzo. \nNel 1083 Ranieri di Teuzzone con altri due fratelli, \nMorando e Guglielmo, stando in Arezzo offrirono alla \nbadia di S. Maria d’Agnano altre sostanze ch’essi \npossedevano nei pivieri di S. Maria al Toppo, di S. Felice \na Lucignano, di S. Pietro in Ugello (a Marciano) e di S. \nSabino in Barbajano, e segnatamente il giuspadronato \ndelle chiese di S. Martino a Fabbrica in loco Quarantola, \ne di quella di S. Cristofano a Nasciano con tutti i loro \ndiritti e giurisdizioni. \nNel 1109 Giovanni del fu Teuzzone (forse un altro \nfratello dei tre sopra nominati della consorteria degli \nUbertini) donò al Monastero stesso d’Agnano alcuni beni \ndel contado aretino situati nel piviere di S. Sabino in \nBarbajano, dove domandavasi al Colle; lo che accadeva \nnell’anno medesimo in cui altra pia persona donava \nall’Eremo di Cama ldoli alcune terre situate nel distretto \ndel piviere di S. Savino in Barbajano, e precisamente \nnella Corte di Vertighe. \nAnche nel 1131 Wuinildo del fu Pagano e Berta del fu \n\nGuglielmo sua moglie, mentre abitavano nel Castello di \nMarciano in Val di Chiana, donarono alla stessa badia \nd’Agnano la chiesa di S. Quirico a Vicione (Battifolle in \nVal di Chiana) con i beni ad essa annessi, situati nel \npiviere di S. Maria al Toppo, nelle corti o distretti dei due \nVicioni, a partire dal torrente Vingone fino a Toro, e dal \nfiume Chiana fino a Barbajano. – (ANNAL. CAMALD. \nT. III.). Vedere BATTIFOLLE di Val di Chiana. \nQuesti ultimi due documenti bastano essi soli per \nassicurare che la pieve di S. Savino a Barbajano \ncorrispondeva alla chiesa battesimale da cui sembra che \navesse origine e nome il castello, poi Terra del Monte S. \nSavino. \nFino a che pertanto non s’incontreranno documenti \nrelativi alla chiesa parrocchiale di S. Savino a Barbajano, \no al Castello di Monte S. Savino di una più vetusta età, \nnon si può senza tema d’ingannarci, o d’ingannare, \nazzardare di supporre come fece il monaco D. Agostino \nFortunio, autore di una Cronichetta del Monte S. Savino in \nToscana l’esistenza del castello in discorso anteriore al \nsec. XI. \nProgredendo verso il secolo XIII s’incontra nel 1228 una \ndeterminazione presa da Martino vescovo di Arezzo, il \nquale avendo trovato le chiese di S. Maria di Vertighe e di \nS. Agata, entrambe del pievanato del Monte S. Savino, \nmale amministrate, le consegnò all’abate del monastero di \nS. Maria di Agnano, perchè d’allora in poi egli ed i suoi \nsuccessori nominassero i respettivi rettori, salva però la \ndipendenza e il solito tributo di 4 soldi ai vescovi di \nArezzo, e la dovuta reverenza al pievano del Monte S. \nSavino. \nDella chiesa di S. Maria di Vertighe, ora convento di Frati \nFrancescani, se ne farà parola all’Articolo VERTIGHE. – \nQuella di S. Agata fuori del Castello di Monte S. Savino, \nfu parrocchia prima di padronato dei Camaldolensi di \nAgnano, poi di quelli degli Angioli di Firenze fino al \n1791, epoca della sua soppressione. \nDopo aver accennato di volo alcune notizie ecclesiastiche, \ndalle quali forse si debbono ripetere quelle poche civili \nche ne conseguitarono relativamente al paese del Monte S. \nSavino, passerò a far parola delle vicende politiche, cui \ndal 1200 fino alla nostra età fu esso soggetto. Dico dal \n1200, poichè nulla di certo la storia ci ha lasciato di questo \ncastello, checchè il monaco Camaldolense don Agostino \nFortunio nella citata Cronichetta del Monte San Savino in \nToscana dicesse cose maravigliose e stupende, \nattribuendone perfino la prima origine al patriarca Noè!!! \nMa lasciando ne’loro abbandonati scaffali cotesta sorta di \nlibri, dirò che Montesansavino nel 1282 era già paese di \nqualche considerazione come quello che aveva i propri \nmagnati o cattani di fazione guelfa della consorteria degli \nUbertini fondatori e patroni della badia d’Agnano. – \n(ANNAL. CAMALD. T. V.). \nIl Monte S. Savino a quel tempo doveva aver forma di \ncastello tostochè vi si fortificarono i Guelfi discacciati \nd’Arezzo, i quali ottenuta ch’ebbero a loro sostegno \nl’amicizia della Signoria di Firenze, diedero occasione ad \nuna nuova guerra tra il Comune di Firenze di parte Guelfa \ne quello di Arezzo di parte ghibellina; guerra che fu il \npreludio della gran giornata di Campaldino, dove rimase \noppresso e rotto l’esercito aretino. In conseguenza della \nqual giornata campale l’oste fiorentina innanzi che si \n\n\n\nriconducesse a casa, presidiò in Val di Chiana Castiglion \nFiorentino, Montecchio, Civitella, Lucignano e Monte \nSansavino, molte delle quali castella furono armata mano \nin quell’occasione conquistate, sebbene alcune di esse già \nguadagnate prima. Di questo numero era Monte San \nSavino, il quale riguardavasi dal governo di Firenze qual \nbaluardo di frontiera anche nel 1306 quando i Tarlati \ncacciarono da Arezzo i Guelfi che erano stati rimessi in \npatria con l’aiuto di Uguccione della Faggiuola. Per la \nqual cosa i Fiorentini nel maggio di detto anno con 200 \ncavalieri, un certo numero di fanti e la masnada de \nCatalani col maliscalco del duca di Calabria vicario Regio \ndella Repubblica fiorentiua, cavalcarono infino al Monte \nSansavino, che infin da quel tempo era della repubblica, e \ndi là andarono a danneggiare il contado d’Arezzo, \nardendo e guastando il paese insino alle porte della città. – \n(G.VILLANI Cronica Lib.VIII.C. 110). \nUna delle pergamene della Certosa di Firenze, \nattualmente nel Regio archivio diplomatico ci fornisce la \nconferma che Monte Sansavino alla predetta epoca era \nsotto la custodia della Repubblica Fiorentina, mentre nel \nprimo giugno 1310 fu data la consegna del castel del \nMonte Sansavino al nuovo capitano di guerra Monte \nfiglio del fu Mannino Acciajoli cittadino fiorentino per \nmano di Nello della Torre notaro e ufiziale del Comune a \nMonte Sansavino. \nMa giunti alla fine di settembre del 1335 cotesto paese \ncadde nelle mani di un tale che ne fece orribile scempio. \nImperocchè appena gli abitanti di Monte Sansavino \nintesero la grave sconfitta de’Fiorentini all’Altopascio, \nspaventati dall’evento si renderono alle intimazioni \nmandate da Guido Tarlati vescovo e signore di Arezzo, il \nquale, dopo essersi impadronito del castello, per asserto di \nGiovanni Villani istorico contemporaneo (Lib. IX Cap. \n314 della sua Cronica), fece abbattere le mura alla detta \nterra, perchè v’erano molti guelfi e avevano mandato \naiuto di loro gente all’oste de’Fiorentini.” \n“E poi a dì 11 maggio vegnente vi cavalcò il vescovo \nGuido con sua gente, e trasse del castello tutti i terrazzani, \narse e fece disfare tutta la terra, che non vi rimase pietra \nsopra pietra ; e sì v’avea più di mille abitanti, che tutti gli \ndisperse quà e là, acciocchè mai non potessero rifare la \nterra.” (Opera cit.). \nPeraltro che lo scempio non fosse tanto grande quanto ce \nlo rappresenta lo storico fiorentino, e che Monte \nSansavino tornasse in breve ad essere abitato di gente e di \ncase, lo dà a conoscere il fatto del 1337, quando Pier \nSaccone Tarlati sottopose la città di Arezzo col suo \ncontado alla potestà e dominio de’Fiorentini, cui poco \ndopo tenne dietro altro accordo, mercè del quale si \nrilasciarono ai Perugini per otto anni e mezzo le terre e \ndistretti di Fojano, di Lucignano, del Monte Sansavino e \ndi Anghiari. – (AMMIR. Istor. Fior. Lib. VIII.). \nAnche un istrumento dell’8 dicembre 1338 fu rogato nel \ncastel di Civitella da Tuccio figlio di ser Guidone notaro \ndel Monte Sansavino, cui assisterono fra i testimoni \nNaldo Grazioli di detto luogo e don Giovanni monaco e \npriore della chiesa di S. Gaudenzio presso il Monte \nSansavino. \nFinalmente nel 1385 dopo esser tornato Arezzo e tutto il \nsuo contado all’obbedienza del Comune di Firenze, e \ndopo essersi largamente disputato tra la stessa Repubblica \n\ned i Sanesi per conto delle castella che questi tenevano del \nterritorio di Arezzo, ambedue le parti risolverono di \nrimettere all’arbitrio de’Bolognesi la vertenza sopra la \nterra di Lucignano che si era data ai Fiorentini, e che \nintanto i Sanesi rendessero alla Repubblica di Firenze le \nterre e castella del Monte Sansavino, di Palazzuolo, di \nGargonza e di S. Pancrazio in Val d’Ambra. Appena che il \nMonte Sansavino fu per effetto del lodo suddetto rilasciato \nlibero al Comune di Firenze, la Signoria concedè agli \nabitanti di detta Terra, che all’arme del paese \ninquartassero quella del giglio rosso in campo bianco della \nrepubblica fiorentina, la quale poco dopo destinò Monte \nSansavino sede di un capitano. – (AMMIR. Istor. fior. lib. \nXV). \nFu in detta circostanza che il Comune di Firenze sotto dì 6 \nnovembre 1385 accordò ai Montesansavinesi onorevoli \ncapitolazioni, state in seguito dalla Signoria confermate \nnegli anni 1481, e 1514. \nSi rinnovarono però in quel popolo le angosce, sia nel \n1440 all’occasione della guerra mossa ai Fiorentini dal re \nAlfonso d’Aragona, sia quando nel 1478 con maggior \nrabbia e più poderosa oste i Papalini ed i Napoletani \ninvasero la Val di Chiana ed il Chianti, accampandosi fra \nCivitella e la Castellina. Avvegnachè l’esercito fiorentino \nper quanto fosse propinquo tre miglia al Monte Sansavino, \nper la disunione de’suoi capitani perdè l’occasione di \nsoccorrere quegli abitanti, i quali per timore di un \nsaccheggio a dì 4 novembre di detto anno inviarono i loro \nsindaci a intavolare capitolazioni col nemico con la \npromessa di arrendersi, salvo l’avere e le persone, ogni \nqualvolta dentro gli otto dì della tregua non fossero stati \noccorsi. Terminato il tempo prescritto, i nemici di fronte \nalle genti nostre (dice il Machiavelli) quel castello \noccuparono. Ma essendo sopraggiunto il verno, quell’oste \nper ridursi alle stanze in luoghi comodi, dentro il territorio \nsanese si ritirò. Frattanto per opera di Lorenzo il \nMagnifico riconciliatisi i Fiorentini col re di Napoli, e \nquindi col Papa, furono loro restituite col Monte \nSansavino le castella che il duca di Calabria, generale \ndell’esercito napoletano, alla custodia de’Sanesi aveva \naffidato. – (MACHIAVELLI, Istor. Fior. Lib. VIII). \nDue altre volte finalmente il Monte Sansavino aprì le \nporte al primo romore di ostilità; vale a dire nell’estate del \n1502, quando senza aspettare nè assedio, nè assalto li rese \na una mano di armati inviati costà da Vitellozzo Vitelli, \nche poco innanzi aveva cacciato la guarnigione fiorentina \ndalla città d’Arezzo, sebbene al 20 settembre dello stesso \nanno Montesansavino tornasse alla devozione della \nRepubblica, dalla quale i suoi abitanti impetrarono le \nconsuete esenzioni. \nLa seconda volta che il popolo di Montesansavino accolse \ntruppe straniere, fu pochi giorni innanzi la battaglia di \nScannagallo presso Marciano sulla fine di luglio del 1554) \nquando quel magistrato comunitativo, più ardito del \ncomandante del castello, il quale non sapendo che partito \nprendersi, se n’era fuggito, negò all’intimazione avuta di \nsomministrare vettovaglie all’esercito franco-sanese \ncomandato dal maresciallo Strozzi, onde questo voltosi \ncontro il castello non durò molta fatica a costringere quei \ndi dentro a discrezione; e che peggio non gli avvenisse, \naggiunge l’Ammirato, fu causa il rispetto portato al Papa \nGiulio III nativo del luogo. – (AMMIR. Istor. Fior. Lib. \n\n\n\nXXVIII). \nGià quattr’anni innanzi la capitolazione di Siena questo \npaese dal duca Cosimo era stato dato in feudo con titolo \ndi contea a Baldovino di Monte, fratello del Pontefice \nallora creato. L’elezione del quale (20 giugno 1550) \nappena conosciuta dal Cosimo I, egli distaccò dal suo \ngoverno il paese e territorio di Montesansavino insieme \ncon Gargonza, Palazzuolo e Alberoro per farne una \ncontea, della quale fa investito il prenominato fratello del \nPontefice Giulio III coi di lui successori. \nIl privilegio era a favore di Baldovino, de’figli e \nde’discendenti legittimi, da passare in mancanza di questi \nnella linea di Fabiano di Monte, quindi del Cardinale \nInnocenzo, detto il Bertuccio, suo figlio adottivo, a \ncondizione che estinte coteste tre linee il feudo del Monte \nSansavino dovesse tornare alla corona di Toscana, col \npatto al feudatario di non erigervi alcuna fortificazione, e \nd’inviare ogn’anno a Firenze l’omaggio di una tazza di \nargento il giorno festivo di S. Giovanni Battista. \nGodè appena sei anni Baldovino di questa contea, il quale \ncon suo testamento nel caso dell’estinzione di sua \nfamiglia chiamava all’eredità dello stesso feudo \nGiambattista Simonelli di Orvieto nato da una sua figlia, \ned i di lui figliuoli maschi per ordine di primogenitura con \nobbligo di prendere il cognome e lo stemma del Monte. \nEstinto il conte Baldovino (anno 1556) fu rinnovato l’atto \nfeudale nella persona di Fabiano di Monte figlio \nlegittimato del conte, a cui gli uomini del Monte \nSansavino prestarono giuramento di fedeltà, salva la \npreeminenza di dominio del duca di Firenze. \nMa il conte Fabiano appena maritato a Vittoria d’Jacopo \nAppiani signor di Piombino si recò in Francia comandante \ndi un corpo di truppe inviato da Cosimo I in aiuto del re \ncontro gli Ugonotti; dai quali nel 1569 in una giornata \ncampale il Conte Fabiano fu ucciso. Alla sua morte \npertanto si estinse la famiglia di Giulio III, ed il feudo del \nMontesansavino ritornò al Granduca, chiamato per \ntestamento dal Conte Fabiano medesimo all’eredità di \ntutti i suoi beni; lo che aprì il campo a lunga fierissima lite \ncon i Simonelli di Orvieto, che in mancanza di eredi erano \nstati nominati alla successione dal conte Baldovino primo \nfeudatario. \nLa seconda infeudazione del Montesansavino seguì nel \n1604, quando il Granduca Ferdinando I, volendo stabilire \nuna permuta con la contea di Pitigliano, erose \nnuovamente in feudo con titolo di contea il Monte \nSansavino a favore del conte Gianantonio Orsini e della \nsua discendenza mascolina legittima e naturale, ed in \nmancanza chiamava quella de’Conti Bertoldo e Cosimo \nOrsini, fratelli dello stesso Conte Gianantonio, loro eredi \ne discendenti maschi. Altronde il conte Orsini con atto \npubblico del 9 giugno 1604 si obbligò cedere al Gran \nDuca Ferdinando I la sua contea Pitigliano salvo l’assenso \ndi Sua Maestà Cesarea. E perchè l’approvazione non \nvenne prima del 1608, 1’effettuazione del contratto ebbe \nluogo solamente nel 1609. – Ma nel 1640 per morte del \nconte Alessandro di Bertoldo Orsini senza discendenza, il \nfeudo del Monte Sansavino ritornò al Granduca \nFerdinando II, dal quale per atto pubblico del 19 maggio \n1644 fu concesso vita durante al principe Mattias fratello \ndello stesso sovrano; alla grata memoria del quale signore \ni Montesansavinesi eressero quell’obelisco che vedesi \n\nnella piazza del loro mercato. \nMancato nel 1666 il principe Mattias, Monte Sansavino \ncon suoi annessi fu dal Granduca medesimo con \nmotuproprio del 24 febbrajo 1668 lasciato in \namministrazione alla Granduchessa sua moglie, Vittoria \nd’Urbino madre e direttrice dell’educazione di Cosimo III. \nLa quale Granduchessa, resse per 20 anni questo paese, \nessendo mancata ai vivi nel marzo del 1697, senza che i \nsuoi feudatari nè gli altri sudditi Toscani manifestassero \nalcun sentimento di dolore per tale perdita. Ciò non \nostante il governo del Montesansavino continuò anche \ndopo ad amministrare separatamente dagli altri paesi del \nGranducato fino a che per motuproprio del Granduca \nFrancesco II in data dell’8 febbrajo 1745 (stile fior.) la \nTerra del Montesansavino con tutta l’antica contea fu \nriunita al Granducato, e costituitane una comunità di \nquesto nome. \nChiese e Stabilimenti pii. – L’antica chiesa battesimale di \nS. Sabino era situata fuori del castello nel luogo \ndenominato tuttora la pieve; quindi col progredire del \ntempo ne fu fabbricata una dentro il paese, e dichiarata \narcipretura, i cui titoli finalmente a tempi nostri sono stati \ntraslocati nella chiesa assai più vasta di S. Agostino dopo \nla soppressione di quella famiglia di religiosi Romitani. \nLa qual chiesa di S. Agostino conta la sua prima \nfondazione dal principio del secolo XIV, stata però \ningrandita nel sec. XVI, avendovi concorso per la parte \narchitettonica il celebre Andrea scultore che dalla patria \nebbe il sopranome di Sansovino, e per la parte pittorica \nGiorgio Vasari, che dipinse nella tribuna. \nNella chiesa dell’antica arcipretura esiste il deposito di \nFabiano e di Pier Paolo di Monte, il primo de’quali \nabbandonò il cognome Ciocchi per quello di Monte, \nderivativo della sua patria. \nDa Pier Paolo di Monte nacquero fra gli altri figli \nGiammaria che fu poi Pontefice col nome di Giulio III, e \nBaldovìno nominato primo conte del Montesansavino. \nLo stesso Pier Paolo di Monte fu gonfaloniere della sua \npatria nel 1512, un anno dopo la promozione alla sacra \nporpora del di lui fratello Antonio, di colui che aprì la \nstrada alla grandezza de’suoi nipoti, ed al quale Monte \nSansavino deve il palazzo di Monte , attualmente pretorio \ncon la gran loggia che gli sta dirimpetto, ambedue opere \ndi Antonio da Sangallo. \nOltre il convento degli Agostiniani e gli antichi priorati o \nchiese di S. Agata, di S. Cristofano e di S. Angelo in \nPranzatojo che i Camaldolensi possedevano a Monte \nSansavino o nel distretto, vi erano molti altri monasteri; \nfra i quali la soppressa badia di Badicorte \nde’Camaldolensi, rammentata all’Articolo BADICORTE, \ne il convento de’Cappuccini fondato dal Conte Baldovino \na mezzo miglio circa a libeccio della Terra. \nFra i conventi tuttora esistenti nella stessa comunità vi è \nquello di S. Maria delle Vertighe, la cui collina diede il \nnome a una delle antiche porte del castello; il qual \nconvento, continuamente abitato dai Frati Francescani \ndella Riforma, è posto un miglio a levante del \nMontesansavino, mentre dentro il paese esiste sempre un \nmonastero di monache Benedettine. \nTra le pie instituzioni è da rammentarsi un Monte Pio \nfondato nel 1578, cui somministrarono i primi capitali due \ncompagnie secolari, che una appellata de’Bianchi e l’altra \n\n\n\nde’Neri. \nIn luogo aperto, comodo e ben ventilato è stato fabbricato \nfuori delle mura il nuovo spedale capace di 34 letti, \ncomeccchè uno spedaletto esistesse fino dal secolo XII, \nsiccome lo dimostra un istrumento del febbrajo 1203 fatto \nin Montesan Savino in cui si tratta di un pezzo di terra \nortiva posto presso la porta di Vertighe venduta allo \nspedale di S. Giovanni di detto castello. – (ARCH. DIPL. \nFIOR. Carte de’Domenicani di Arezzo). \nIn una contrada separata gli Ebrei ebbero in \nMontesansavino, dal secolo XV fino al principio del XIX, \nabitazioni e una scuola, o sinagoga. Tra le famiglie più \ncospicue del Monte primeggia quella de’Ciocchi, ossia di \nMonte, la quale non solamente ha dato un Pontefice, e il \nprimo conte di Montesansavino, ma ancora quel Cardinale \nAntonio mercè cui Montesansavino possiede le due più \nbelle fabbriche testè rammentate. – Anche le casate \nde’Cattanei, de’Guidalotti, de’Cungi, de’Purazzi e \nde’Bucci Mattei , sono originarie e benemerite del paese, \nperchè da quest’ultima ottennero i Montesansavinesi il \nbenefìzio di poter far uso della biblioteca privata di quella \ncasa, e alle pie disposizioni de’Cungi e de’Puruzzi devesi \nla fondazione di alcuni posti gratuiti allo studio di Siena e \ndi Arezzo in favore dei giovanetti loro concittadini. \n \nCENSIMENTO della Popolazione della Terra di \nMONTESANSAVINO a tre epoche diverse, divisa per \nfamiglie. \n \nANNO 1745: Impuberi maschi 202; femmine 331; adulti \nmaschi 376, femmine 499; coniugati dei due sessi 997; \necclesiastici dei due sessi 143; ebrei dei due sessi 104; \nnumero delle famiglie 597; totalità della popolazione \n2652. \nANNO 1833: Impuberi maschi 622; femmine 569; adulti \nmaschi 584; femmine 703; coniugati dei due sessi 1273; \necclesiastici dei due sessi 74; ebrei dei due sessi -; numero \ndelle famiglie 691; totalità della popolazione 3825. \nANNO 1839: Impuberi maschi 599; femmine 517; adulti \nmaschi 735, femmine 839; coniugati dei due sessi 1321; \necclesiastici dei due sessi 87; ebrei dei due sessi -; numero \ndelle famiglie 718; totalità della popolazione 4098. \n \nComunità di Montesansavino. – Il territorio di questa \ncomunità abbraccia una superficie di 26365 quadrati, 597 \ndei quali spettano a corsi d’acqua e a strade. \nNel 1833 vi si trovavano 6695 abitanti a ragione di circa \n218 individui per ogni miglio quadrato di suolo \nimponibile. \nLa figura del di lei territorio è assai irregolare e bislunga, \npoichè da levante a ponente attraversa tutta la parte \noccidentale della Val di Chiana a partire dal Canal \nmaestro sino al di là del giogo di Palazzuolo, nel totale 12 \nmiglia toscane di tragitto, mentre da settentrione a ostro \noltrepassa di poco le tre miglia toscane e mezzo, e in \nalcuni punti non arriva alla metà. – Confina con sei \nComunità. \nDal lato di levante ha di fronte il territorio comunitativo di \nArezzo mediante il Canal maestro della Chiana, il di cui \ncorso seconda da ostro a settentrione; cioè, dalla strada di \nS. Giovanni, o de’Viallesi, fino ai Ponti d’Arezzo sulla \nstrada R. di Siena. Costì lasciando a levante il Canal \n\nmaestro prende la direzione di ponente avendo di fronte la \nComunità di Civitella, da primo mediante il fosso \nTegoleto poi per termini artificiali sale il poggio di \nOliveto, attraversando la strada rotabile che va da Civitella \nal Monte Sansavino, quindi davanti a Verniana entra nel \ntorrente. Esse che rimonta di conserva con la suddetta \ncomunità sino alla confluenza del fosso Trove sotto \nMontaltuzzo. A questo punto sottentra a confine la \nComunità del Bucine di Val d’Ambra, colla quale l’altra \nseguita a salire sul monte per un mezzo miglio contro il \ncorso dell’Esse, poi mediante un suo influente il borro \nRogheto fino presso la strada provinciale che scende da \nPalazzuolo in Val d’Ambra. In questa eminenza piegando \nverso libeccio passa sulla schiena del poggio di \nPalazzuolo alto dove entra nel borro di Bonello, poi nel \ntorrente di Lusignano, indi nel borro di Balta suo \ntributario sino alla strada regia sanese. Qua sottentra a \nconfine il territorio della Comunità di Rapolano, col quale \nl’altro del Monte Sansavino dirimpetto a libeccio entra nel \nramo della Foenna detta de’Boschi che percorre sino \npassata la confluenza dell’altro ramo della Foenna che \nscende a ostro di Palazzuolo basso. A questo punto, \nlasciando a libeccio la Foenna, sottentra di fronte a ostro \nla Comunità di Lucignano, di conserva alla quale si dirige, \nda primo per termini artificiali, poi mediante il torrente \nVescina alla base orientale del poggio de’Cappuccini, \nlungo il quale taglia la strada rotabile fra il \nMontesansavino e il Calcione. Di là girando col torrente \nstesso da maestrale a libeccio e quindi a piè del poggio di \nPastina da libeccio a levante attraversa la strada rotabile \nda Lucignano a Montesansavino per ritornare sull’Esse a \nscirocco del capoluogo, là dove confluisce il torrente \nRialto. Passato l’Esse lungo la strada che corre sulla ripa \nsinistra dell’Esse, presentasi a confine la Comunità di \nMarciano, colla quale la nostra taglia il fosso Gargiolo, \npassando a ostro delle Vertighe entra nel fosso Leprone. \nMediante questo volta faccia da scirocco a levante per \nandare incontro al rio del Fossatone, dirigendosi a grecale, \ne poscia per termini artificiali ripiglia la direzione di \nscirocco. In quest’ultimo tragitto passa davanti la fattoria \ndi Tanaceto per entrare nella via de’Viallesi, con la quale \nincamminandosi a levante attraversa la strada \nLongitudinale per tornare nel Canal maestro della Chiana \ndirimpetto alla comunità di Arezzo. \nMolte strade rotabili sono aperte in questo territorio; 1. la \nvia regia fra Siena e Arezzo che l’attraversa nella sua \nmaggior lunghezza passando pel capoluogo; 2. la \nprovinciale Longitudinale che corre al suo levante 3. le \ncomunitative che dal Montesansavino dirigonsi a \nMarciano, a Civitella, a Lucignano, a Montagnano, a \nGargonza e a Calcione, senza dire dei tronchi di vie \nrotabili per Alberoro, Tanaceto, Badicorte, Vertighe e \nTremoleto. \nFra i corsi maggiori d’acqua, oltre il Canal Maestro della \nChiana, la Foenna e l’Esse di Fojano attraversano una \nporzione del territorio di Montesansavino, nel cui \ncapoluogo sono state condotte alcune fonti perenni. \nIl monte più elevato spettante a questa comunità è quello \ndi Palazzuolo, il quale calcolato dalla Torre di Belvedere \ndei Casini, esistente sopra un risalto del monte di \nPalazzuolo basso, fu trovato dal Pad. Inghirami braccia \n1046,6 superiore al livello del mare Mediterraneo. – La \n\n\n\nseconda montuosità misurata è quella del Castello di \nGargonza, ch’è all’altezza di braccia 951,2 sopra lo stesso \nlivello. \nIn quanto alla natura del terreno che costituisce la \nsuperficie di questa comunità, esso può riguardarsi come \nuna continuazione di quello già descritto all’Articolo \nLUCIGNANO Comunità, vale a dire, che dalle falde del \npoggio dove siede la terra del Montesansavino sino alla \nsommità del monte di Palazzuolo que’poggi consistono in \nrocce secondarie del nostro Appennino, e specialmente in \nvarie modificazioni dell’arenaria-macigno, di tinta più o \nmeno giallastra o cerulea, di consistenza più o meno \nsolida, di grana più o meno fine, e in molti luoghi simile \nalla pietra serena di Fiesole, e sempre in strati tramezzati \ndallo schisto marnoso (biscajo). \nAll’incontro l’alti-piano della sottostante valle, che \nnasconde la base de’poggi predetti, e che a guisa di una \nserie di corrose colline ricuopre una grande estensione di \npaese fra l’Esse e il Canal Maestro della Chiana, consiste \nin marne argillose e tufi di origine marina, coperti essi \npure ne’fianchi alla e base da terra alluviale e di trasporto; \ned è in questa qualità di terreno dove si trovano avanzi \nfossili di quadrupedi terrestri di razze perdute. – È poi \nsingolare fra le altre la collina di Montagnano per essere \nin gran parte formata di altissimi depositi di ghiaja e di \nciottoli derivati da rocce di arenaria e di calcarea \ncompatta. Del qual deposito ghiajoso si giovano \ngl’ingegneri di Circondario per rifiorire le larghe e \nfrequenti vie della Val di Chiana occidenlale. – Vedere \nMONTAGNANO. \nLa più bassa pianura di questa comunità fu già per la \nmassima parte bonificata dalle colmate dell’Esse e del \nCanal Maestro della Chiana, mercé cui sono stati \naumentati e restituiti all’industria molti bassi fondi della \nfattoria di Tegoleto de’duchi Salviati, ora de’principi \nBorghesi, e di quella della Fonte a Ronco spettante alle \nRR. possessioni. – Vedere FONTE A RONCO, e \nTEGOLETO. \nI principali prodotti di suolo si riducono a granaglie, olio, \nvino, seta, legname da lavoro e da carbone; ma \nspecialmente a bestiami vaccino, pecorino e porcino. \nGli animali (dice il Prof. Giulj nella sua Statistica agraria \ndella Val di Chiana) gli animali che alleggeriscono la \nfatica, all’uomo nei lavori del campo nel territorio di \nquesta comunità, all’anno 1825 ascendevano a 2094, e lo \nspazio del suolo coltivabile fu calcolato dallo stesso \nautore a circa 18 miglia quadrate. Finalmente chi \nbramasse una nota di quanto bestiame domestico nello \nstesso anno trovava nutrimento nel territorio del \nMontesansavino, eccone la nota somministrata dal \nprenominato scrittore. \n \nBovi aranti N° 1644 \nVacche N° 1062 \nVitelli N° 600 \nCavalli N° 50 \nCavalle N° 200 \nPecore N° 8000 \nCapre N° 200 \nMajali N° 600 \nSomari N° 50 \nSomare N° 150 \n\nTotale de’Capi N° 12556 \n \nLa quantità poi del terreno, che annualmente in tutta la \ncomunità allora si destinava alla sementa delle graniglie fu \nvalutata dal Prof. Giulj a stajate 13000. \nLe seconde semente, stando alla statistica medesima, \nascendevano nel poggio a mille stajate per gli orzi e fave, \n200 stajate per i prati annui invernali, e 300 stufate per \nquelli estivi. \nL’altra metà del terreno montuoso che resta a seminarsi e \nche costà suol lasciarsi a maggese, fu calcolato dallo \nstesso autore potesse ammontare a quadrati 3000 e avere \nsopra di se 20,000 viti. \nNel totale il terreno della parte montuosa che il Prof. Giulj \nassegna a questa comunità, ascende a quadrati 11,936; \nsicché gli 8936 quadrati che avanzano dai 3000 coltivati \nsono tutti a bosco ceduo, o di alto fusto, compresavi però \nuna buona porzione di selve di castagni. \nNella collina, che egli calcolava essere di quadrati 8000, \ntra i quali quadrati 3000 incolti, si destinano per le \nsemente estive mille stajate a orzo, 500 a fave, mille a \nprati annui estivi, 500 a prati invernali, ed il restante a \nmaggese; e così nei quadrati 5000 di suolo coltivato si \ncomputarono d a 300,000 viti, e 15,000 olivi. – Rispetto \npoi alla porzione pianeggiante, ovvero alla così detta \npianura, essa fa valutata di circa quadrati 6000. Cotesta \npianura suol essere coltivata mediante la rotazione qui \nappresso. Nella stagione estiva, a sementa di gran turco \nstajate cento; per i legumi i stajate 500, a canapa e lino \nstajate mille, a prati annui invernali stajate mille, e \naltrettante stajate per i prati estivi, e quadrati 500 lasciati a \nmaggese. \nLe viti fu calcolato che potessero essere in detta pianura \n1,224,000, e le piante di gelsi 3700. Non sono registrati in \nquella statistica gli altri alberi da frutto, sebbene non \nmanchino nella stessa comunità. \nIn Montesansavino non esistono orti ne industrie \nmanifatturiere che non sieno comuni a quelle di molti altri \npaesi, fra le quali si può citare una tintoria e una buona \nfabbrica di cappelli di pelo. \nCon Motuproprio del dì 14 novembre 1774, in aumento a \nquanto fu dichiarato con quello del dì 8 febbrajo 1747 che \nriunì l’antica contea del Montesansavino al Granducato di \nToscana, costituendone una delle comunità distrettuali del \nterritorio fiorentino, fu deliberato, che sotto la medesima \namministrazione economica oltre i popoli e comuni di \nAlberoro, di Gargonza e di Palazzuolo costituenti per \nl’innanzi insieme con quello del Montesansavino la contea \ndi questo nome, venisse staccata della comunità e \ngiuris dizione di Civitella la popolazione di Montagnano, \nla quale dal 1775 in poi fa parte della Comunità in \ndiscorso. \nLa comunità provvede alle scuole elementari e di belle \nlettere. All’educazione delle fanciulle prendono cura \nalcune maestre pie. \nSi tiene in Montesansavino un copioso e frequentato \nmercato settimanale, il quale cade nel giorno di mercoledì. \n– Vi si praticano pure diverse fiere annuali, che hanno \nluogo nel lunedì dopo la Pasqua di Pentecoste, e nel 13 \nagosto; ma la fiera di maggior concorso è quella che cade \ndal 26 sino a tutto il di 29 novembre. \nIn Montesansavino risiedono un medico e un chirurgo \n\n\n\ncondotti, e un secondo medico pure condotto sta in \nAlberoro . \nLa giurisdizione del vicario R. del Montesansavino \nabbraccia quattro comunità; cioè, Montesansavino, \nCivitella, Lucignano e Fojano. \nVi si trova una cancelleria comunitativa, la quale serve a \nquesta sola comunità, dove risiede un ingegnere di \nCircondario ajuto di quello d’Arezzo. – L’ufizio \ndell’esazione del Registro è in Lucignano, la \nconservazione dell’Ipoteche e il tribunale di Prima Istanza \nsono in Arezzo. \n \nN. B. Nel QUADRO che segue manca la popolazione \ndella prima epoca della Comunità di Monte Sansavino, \nperché nel 1551 dipendeva già da un anno dal conte \nBaldovino di MONTE suo primo toparca. \n \nQUADRO della Popolazione della Comunità di \nMONTESANSAVINO a tre epoche diverse. \n \n- nome del luogo: Alberoro, titolo della chiesa: S. Marco \n(Pieve), diocesi cui appartiene: Arezzo, popolazione anno \n1745 n° 1019, popolazione anno 1833 n° 1290, \npopolazione anno 1839 n° 1450 \n- nome del luogo: Gargonza, titolo della chiesa: S. \nTribuzio (Pieve), diocesi cui appartiene: Arezzo, \npopolazione anno 1745 n° 412, popolazione anno 1833 n° \n564, popolazione anno 1839 n° 547 \n- nome del luogo: Montagnano, titolo della chiesa: S. \nProspero (Rettoria), diocesi cui appartiene: Arezzo, \npopolazione anno 1745 n° 463, popolazione anno 1833 n° \n807, popolazione anno 1839 n° 758 \n- nome del luogo: MONTESANSAVINO, titolo della \nchiesa: SS. Egidio e Savino (Pieve Arcipretura), diocesi \ncui appartiene: Arezzo, popolazione anno 1745 n° 2652, \npopolazione anno 1833 n° 3825, popolazione anno 1839 \nn° 4098 \n- nome del luogo: Palazzuolo, titolo della chiesa: S. \nGiusto già S. Pietro (Pieve), diocesi cui appartiene: \nArezzo, popolazione anno 1745 n° 104, popolazione anno \n1833 n° 209, popolazione anno 1839 n° 232 \n \n- Totale abitanti anno 1745 n° 4650 \n- Totale abitanti anno 1833 n° 6695 \n- Totale abitanti anno 1839 n° 7085",
    "original_title": "MONTE S. SAVINO, o DI SANSOVINO",
    "page": 365,
    "slug": "monte-s-savino-o-di-sansovino",
    "byte_offset": 2300101
  },
  {
    "context": "(Mons  Scalarius) nel Val d’Arno superiore.",
    "title": "MONTE SCALARI, MONTESCALARI",
    "body": "– È stato dato questo \nnome ad una montuosità posta fra il Valdarno superiore e \nla Val d’Ema, sulla di cui sommità esiste l’antica badia, \nora parrocchia di S. Casciano a Monte Scalari, sul confine \ndella Comunità di Greve con quella di Figline, mentre a \nquesta seconda spettano le pendici del monte che \nacquapendono verso levante nel fiume Arno, e nell’altra \ndi Greve è compreso il fianco opposto voltato a maestro, e \nnel quale hanno origine diverse fonti più occidentali \ndell’Ema. – Vedere ABAZIA DI MONTE SCALARI \nGREVE, e FIGLINE Comunità.",
    "original_title": "MONTE SCALARI, MONTESCALARI",
    "page": 370,
    "slug": "monte-scalari-montescalari",
    "byte_offset": 2334569
  },
  {
    "context": "in Val di Merse.",
    "title": "MONTE SCALOCCHIO",
    "body": "– Nome di un \n\npoggio che diede il titolo a una chiesa e canonica (S \nBartolommeo) nel piviere Comunità e Giurisdizione di \nRadicondoli, Diocesi di Volterra, Compartimento di \nSiena. \nAppella alla chiesa di S. Bartolommeo a Monte \nScalocchio una pergamena dell’Arch. de’Canonici \nRegolari Lateranensi di S. Frediano di Lucca, i quali di \nessa un dì furono patroni. \nÈ un contratto rogato li 29 aprile 1303 da ser Giovanni \nBattesacchi, col quale il priore della chiesa e canonica di \nS. Bartolommeo a Monte Scalocchio della diocesi di \nVolterra, immediatamente soggetta al monastero di S. \nFrediano di Lucca ottenne licenza dal priore e capitolo del \nnominato monastero di accettare la disdetta sul fitto di \nalcuni beni posti in Radicondoli di pertinenza della chiesa \npredetta e con facoltà di poterli riallogare. \nInfatti nel sinodo diocesano di Volterra del 10 novembre \n1356 fra gli ospedali, badie e chiese esenti dalla visita \ndiocesana trovasi registrata anche la Canonica del Monte \nScalocchio.",
    "original_title": "MONTE SCALOCCHIO",
    "page": 370,
    "slug": "monte-scalocchio",
    "byte_offset": 2335217
  },
  {
    "context": "(Mons  Scutarius) in Val di Cecina.",
    "title": "MONTE SCUDAJO, o MONTESCUDAJO",
    "body": "– Castello con chiesa plebana, \ncaposesto diocesano (S. Maria Assunta) capoluogo di \nComunità nella Giurisdizione e circa miglia toscane 1e 1/2 \na maestro di Guardistallo, Diocedi di Volterra, \nCompartimento di Pisa. \nSiede sull’ultima e più depressa eminenza settentrionale \nde’poggi che con quelli della Gherardesca corrono da \nostro a settentrione-maestrale paralleli al littorale, da cui \nMonte Scudajo è 7 miglia toscane a levante, circa mezzo \nmiglio a ponente del fiume Cecina, il quale lambisce la \nbase del Monte Scudajo anche dal lato di settentrione. – \nTrovasi nel grado 28° 17’ longitudine e 43° 19’ 6’’ \nlatitudine a 5 miglia toscane a settentrione-grecale di \nBibbona, altrettante a levante del Ponte di legno che \ncavalca sulla Cecina la strada Regia Maremmana; 12 \nmiglia toscane a grecale di Rosignano; 20 miglia toscane a \nlibeccio di Volterra, e 36 a ostro di Pisa. \nQuesto castello, che un dì lo rese di qualche importanza la \nsua posizione per trovarsi sull’ingresso della Val di \nCecina, e dei possessi della potente prosapia che vi \ndominò, ha dato il titolo a una contea della famiglia \nGherardesca, del ramo precipuamente del conti di Settimo \nnel Val d’Arno pisano. Al qual ramo infatti appartenne \nquel conte Gherardo figlio di altro conte Gherardo e di \nBerta, il quale nel 3 ottobre 1091, stando nel luogo di \nSettimo, judicaria pisense, fondò nella sua chiesa di S. \nMaria in Monte Scudario un monastero di vergini sotto la \nregola di S. Benedetto, con prescrivere varie condizioni \nalla nuova famiglia di quell’asceterio, riservando a se ed \nai suoi eredi il diritto della elezione della superiora. \nNel 1092, sotto di 15 maggio, lo stesso C. Gherardo, \nmediante istrumento rogato nel coro della chiesa di quel \nmonastero, concedè alla badia di S. Maria di Monte \nscudajo il giuspadronato della chiesa di S. Andrea, posta \nnel castello dello stesso nome; inoltre egli donò al \nmonastero medesimo tutte le pile e frantoi da ulive situati \nnel distretto di Montescudajo con facoltà alle monache di \npoter far pascolare in tutto il distretto e contea del \ndonatore il bestiame che quelle religiose avessero tenuto a \n\n\n\nsuo conto oppure dato a socio. \nNel 24 luglio 1098 il prefato Conte Gherardo e Stefania \nsua moglie, mentre abitavano nel Castelo di Settimo, \noffrirono al monastero di S. Maria presso Monte Scudajo, \ndove allora era badessa donna Massimilla, un pezzo di \nterra posto in luogo detto Albareto. – (MACCIONI, \nDifesa dei Conti della Gherardesca). \nFra le carte appartenute al Monastero di S. Lorenzo alla \nRivolta di Pisa avvene una del 25 luglio 1160, scritta nel \nclaustro del monastero di S. Andrea in Pisa nella camera \ndove il Conte Gherardo del fu Conte Gherardo giaceva \ninfermo; col quale atto lo stesso infermo unitamente alla \ncontessa Adelasia moglie sua ed al di lui fratello Conte \nRanieri donarono allo spedale di S. Leonardo di Stagno \ndiversi beni posti nel distretto di Bibbona e di \nGuardistallo con la terza parte di un mulino situato nella \nCecina sotto la badia di S. Maria di Monte Scudajo, in \nluogo detto Vado alla Lepre. Alla quale donazione nel \ngiorno 11 del mese successivo dal Castello di Settimo \nprestò il consenso la contessa Erminia moglie del suddetto \nConte Ranieri. \nDi un altro conte Gherardo giuniore, figlio che fu del \nConte Lotto di Montescudajo , è fatta menzione in altra \npergamena scritta nel 1304, nella quale si tratta di \nun’enfiteusi che donna Francesca da Corvaja badessa del \nMonastero di Tutti i Santi di Ripa d’Arno in Pisa fece di \nvarii pezzi di terre che quest’ultimo monastero possedeva \nne’territori di Bibbona, Casale, Guardistallo, \nMontescudajo e Casal Giustro. – (ARCH. DIPL. FIOR. \nCarte citate). \nLo stesso conte Lotto di Montescudajo assieme al Conte \nBonifazio di Donoratico nel 1305 fecero scorreria con le \nloro masnade nel territorio volterrano, siccome apparisce \nda una membrana riportata dal Cecina nelle sue Notizie \nistoriche di Volterra. Più noti ancora dell’avo furono i \nnipoti del Conte Lotto, cioè i Conti Gabbriello e Ugo \ndella Gherardesca figli di Giovanni, chiamato il \nBacarozzo , conte di Montescudajo, i quali, dopo la morte \ndel padre, col favore del Conte Bonifazio Novello signore \ne capitano generale di Pisa e di Lucca, avendo ottenuto il \ngoverno della Maremma pisana sotto titolo di vicarj della \nRepubblica, comandavano alle guarnigioni e soldatesche \nsparse in quelle castella all’occasione della guerra fra i \nPisani e Luchino Visconti di Milano, la cui oste erasi \ninnoltrata nella Maremma di Pisa; e fu, allora che i nipoti \ndel conte Lotto si ribellarono alla madre patria, \nassoggettandosi i popoli stati alla lor difesa affidati. \nDopoché i castelli ribellati dai conti Gabbriello e Ugo di \nBacarozzo furono tornati all’obbedienza di Pisa, il senato \ndi quella città nel 1340 ordinò a Niccolò di Casteldurante \nloro ufiziale nelle terre e castella della Gherardesca di non \nobbligare i Bibbonesi a portare pietre al nuovo Ponte sulla \nCecina, conforme erano obbligati indistintamente tutti gli \naltri popoli di quel capitanato. – (RIFORMAG. DI \nFIRENZE) Vedere CECINA fiume . \nNel 1355 il Tronci ne’suoi Annali pisani rammenta un \nconte Paffetta, e nel 1361 un Ugo tra i conti della \nGherardesca signori di Montescudajo; i cui discendenti \nnel tempo della guerra di Pisa, avendo abbracciato nel \n1355 il partito de’Fiorentini infestarono il contado pisano \nfinché al principio del 1405 i Dieci di Balia di guerra del \nComune di Firenze, dopo ricevuta la sottomissione della \n\nCastellina marittima, di Rosignano, di Guardistallo e di \nMontescudajo, non vollero che in quest’ultimo abitassero i \nconti Gabbriello, Giovanni, Arrigo, Niccolo e Vinceslao, \ntutti della Gherardesca, stati signori di detto castello; per \nmodochè que’conti veggendo di non potersi difendere, si \ncostituirono davanti al magistrato de’Dieci di Balia, \nacciocchè in raccomandigia perpetua li ricevesse, siccome \navvenne, con tutti i loro figli, possessioni ecc., talché per \natto pubblico del 10 febbrajo 1407 (stile comune), i \nmedesimi conti furono eletti e costituiti vicarj per la \nRepubblica Fiorentina nei paesi della Gherardesca. \nCotesta vicaria, detta anche della Maremma pisana, \ncomprendeva sotto la sua giurisdizione Guardistallo, \nMontescudajo, Casale, Bibbona, Bolgari, Castagneto, \nSegalari, Donoratico ecc. \nNuovi atti di sottomissione dei conti di Montescudajo alla \nRep. Fior. appariscono sotto dì 13 settemb re 1428, quando \nfu loro proibito d’estrarre dalla spiaggia della \nGherardesca, o di scaricarvi granarie senza il pagamento \ndelle gabelle. – Un altro fatto accadde nel dì 14 ottobre \n1466, quando il conte Simone di Bolgari e il conte \nGherardo di Monte Scudajo coi loro uomini vennero \nassoluti da certa condanna stata proferita contro essi da \nLorenzo Soderini capitano di giustizia a Campiglia. – \nAnche un atto del giorno 11 aprile 1406 tratta \nd’incorporare al fisco della Rep. Fior. i beni appartenuti al \nconte Fazio della Gherardesca fratello che fu del C. \nBernardo di Montescudajo qualificato ribelle del Comune \ndi Firenze per aver abbraccialo la causa del rè Alfonso di \nAragona. Al di cui esercito nel 1447 per l’opera di quel \nconte e del Conte Arrigo suo consorto fu facile \nimpossessarsi de’castelli di Montescudajo, Guardistallo, \nBolgheri, Torre S. Vincenzo e Riparbella; ma non gli fu \negualmente facile di aver Campiglia, la qual Terra da \nquelli di dentro valorosamente venne difesa. – \n(RIFORMAG. DI FIR. E AMMIR. Stor. Fior. Lib. XII.) – \nVedere CAMPIGLIA DI MAREMMA. \nAnche nella guerra del 1478, provocata contro Firenze dal \nPontefice Sisto IV e dal rè Ferdinando figlio di Alfonso \nd’Aragona, Montescudajo fu assalito dall’oste papalina e \nnapoletana, quindi nel marzo del 1479 ripreso e \nsaccheggiato dalle truppe del conte Orsini di Pitigliano \nche militavano pei Fiorentini. \nDopo questo avvenimento ai CC. di Montescudajo non \nrestò appena che il titolo coi belli allodiali, essendo che il \npaese fu costituito in comunità e in potesteria del distretto \nfiorentino. \nNei primi anni del governo di Cosimo I Montescudajo, \nGuardistallo e Casale rifecero i loro Statuti (11 settembre \n1538) che approvaronsi in Firenze nel 20 gennajo 1550 \ndai deputati a ciò destinati. In quelli riformati nel 1583, \nalla rubrica 5.a si assegnano lire 70 per la festa \ndell’Assunta nella chiesa abbaziale della Comunità di \nMontescudajo, e lire 40 per la festività de’SS. Fabiano e \nSebastiano patroni della stessa Comunità. \nNel 1648 il Granduca Ferdinando II con diploma del 10 \nmaggio eresse Montescudajo in feudo con titolo di \nmarchesato a favore di Ferdinando Ridolfi di Firenze, con \nfacoltà al nuovo investito, nel caso di non lasciar figli e \ndiscendenti, di poter nominare per atti di ultima volontà \nuno dei suoi fratelli, o alcun figlio di questi o loro \ndiscendenti per ordine di primogenitura. In conseguenza \n\n\n\ndi tale facoltà il detto Marchese Ferdinando Ridolfi con \nsuo testamento nominò per successore al marchesato di \nMontescudajo il Cav. Pietro Ridolfi suo fratello carnale, \ncon la successione de’suoi figli maschi; l’ultimo de’quali \nfu il Marchese Niccolò Figlio del suddetto Cav. Pietro, \nper la di cui morte senza discendenza il detto feudo \nritornò alla camera granducale, la quale sotto dì 3 \ndicembre 1727 per gli atti del Magistrato supremo ne \nprese possesso. Ma sotto di 30 settembre 1735 il \nGranduca Gian Gastone rinnovò l’investitura nulla \npersona del Cav. Cosimo Ridolfi da passare ai di lui \nfratelli, e di poi ai di lui nipoti col medesimo ordine di \nprimogenitura; cotest’investitura finalmente fu per \nl’ultima volta nel 1738 a favor del medesimo confermata \ndal Granduca Francesco II. \nSoppresso che fu il monastero delle monache di S. Maria \nsotto Montescudajo, il suo ricco patrimonio fu assegnato \nal parroco arciprete, la cui chiesa di S. Andrea prese il \ntitolo di S. Maria e il pievano arciprete quello di abate, \nsebbene la badia omonima fu, come dissi, un monastero \ndi donne. \nAlcune rovine di questo convento esistevano ancora’al \ntempo di Giovanni Targioni-Tozzetti in un risalto di \ncollina fra Montescudajo e il fiume Cecina, consistenti in \nvolte di smalto, che da’paesani si appellano sempre della \nBadia. \nLo stesso scrittore avvisa, che nell’archivio de’Nove \nConservatori del Contado fiorentino , in una filza del 1563 \nal 1564, esistevano scritture riguardanti la controversia tra \nil conte e l’abate di Montescudajo come possessore dei \nbeni della badia, specialmente rispetto ai frantoj da olio \nfino del 15 maggio 1092 stati concessi a quel monastero \ndal Conte Gherardo della Gherardesca suo fondatore. \nAll’epoca del sinodo volterrano (anno 1356) \nMontescudajo non aveva parrocchia, ma solamente uno \nspedaletto, situato forse dov’esiste l’oratorio di S. Lucia \nsulla strada rotabile che scende al Fitto di Cecina. \nLa sua popolazione a quella età era compresa nel pop. \ndella pieve di S. Giovanni a Casal Giusto, finché il suo \nbattistero sul finire del secolo XIV, o al più tardi nel \nsecolo XV fu trasportato nella chiesa di S. Andrea in \nMontescudajo. \nE siccome all’Articolo CASAL GIUSTRI (Vol. I. pag. \n544 in calce) rinviai il lettore a questo di MONTE \nSCUDAJO, e duopo far qui parola di essa pieve e \ndell’ubicazione di Casal Giustri. \nCotesto luogo, ora detto Casa Giustri, dà il nome alla \nstrada rotabile fra Montescudajo e la Magona del Fitto di \nCecina, come pure a un borro che attraversa da ostro a \nsettentrione il territorio di questa comunità. – Nel 13 \nnovembre 1203 fu rogato davanti la porta di Casal \nGiustri un istrumento, col quale Tancredi pievano della \nchiesa di S. Giovanni a Casal Giustri assieme con due \nconsoli di detto luogo venderono allo spedale di S. \nLeonardo di Linaglia per soldi 15 di denari nuovi pisani \nun pezzo di terra posto nella vallecola di Linaglia. –\n(ARCH. DIPL. FIOR. Carte del Mon. di S. Lorenzo alla \nRivolta di Pisa). \nLa pieve abbaziale di S. Maria a Montescudajo è uno \nde’capotesti della diocesi di Volterra, cui sono state \nassegnate le seguenti sei chiese parrocchiali; 1. S. \nLorenzo a Guardistallo ; 2. S. Andrea a Casale; 3. S. Ilario \n\na Bibbona; 4. S. Lorenzo a Gello; 5. S. Giovanni a \nCasaglia ; 6. S. Biagio a Monte Catini. \nLa popolazione della parrocchia di Montescudajo essendo \nquella stessa della sua comunità, sarà riportata al fine del \npresente articolo. \nComunità di Montescudajo . – Questa comunità occupa un \nterritorio di 5350 quadrati, dei quali 403 quadrati sono \npresi da corsi d’acqua e da strade. – Nel 1833 vi abitavano \n930 persone, a ragione di 152 individui per ogni miglio \ntoscano quadrato di suolo imponibile. \nConfina con i territorj di quattro comunità. Dal lato di \nlevante per corto tragitto ha di fronte la Comunità di \nMontecatini di Val di Cecina mediante il fiume omonimo, \na partire dalla confluenza in esso del torrente Lupicaja a \nMaltempo sino allo sbocco del torrente Lopia, di là dal \nquale il fiume torcendo alquanto da settentrione a \nmaestrale sottentra a confine per più lungo tragitto la \nComunità di Riparbella, con la quale percorre il tortuoso \nalveo della Cecina fino allo sbocco in esso del torrente \nLinaglia che scende alla sinistra del fiume sopra la \nMagona del Fitto. Costà voltando faccia da maestro a \nponente-libeccio succede a confine la Comunità di \nBibbona, con la quale l’altra di Montescudajo rimonta il \ntorrente predetto sino passata la strada comunitativa \ndiretta dal Fitto della Cecina a Guardistallo, di là dalla \nquale passa per il termine del Poggetto rosso , e quindi \nlasciato fuori il torrente stesso di Linaglia si dirige verso \nlevante al confine de’Tré termini, dove trova la Comunità \ndi Guardistallo. Con questa salendo le pendici occidentali \ndella collina di Montescudajo arriva sul borro del Rio, col \nquale rasenta la strada pedonale delle Mulina, poi trapassa \nil borro detto delle Monache e la strada comunitativa fra \nMontescudajo e Guardistallo, al di la della quale scende \nverso levante nel botro delle Ficaje, e insieme con esso \nentra in altro borro appellato del Pelliccia. Qui voltando \ndirezione da levante a settentrione ritrova poco dopo il \nfiume Cecina quasi dirimpetto alla confluenza del torrente \nLupicaja , dove ritorna a confine la Comunità di \nMontecatini. \nFra i corsi d’acqua il maggiore è quello del fiume Cecina, \nil quale per il tragitto di circa 5 miglia toscane costeggia \nda levante a grecale poi da settentrione a maestro questa \ncomunità. \nDue sole strade rotabili portano al capoluogo, quella che \nstaccasi dalla via Emilia al ponte di legno di Cecina, \ndenominata la strada di Casa Giustri, o Casal Giustri, dal \nluogo per dove si passa innanzi di arrivare a \nMontescudajo, e la strada detta di Riparbella, la quale \nconduce sulla Cecina, che si guada per recarsi al Castello \ntestè nominato. Tutte le altre vie comunitative sono \npedonali: tale è la via nuova e vecchia di Volterra, quella \ndi Guardistallo, l’altra de’Mulinari ecc. ecc. \nCirca alla qualità del terreno di questa comunità, quello di \ncollina consiste quasi tutto di marna argillosa (mattajone) \ncorrosa in gran parte dai botri e dalle pioggie dirotte, le \nquali vanno ogni dì scalzando e portando via la marna più \nsuperficiale, siccome quasi da per tutto è stata \nscoperchiata e trascinata nel fiume la corteccia del tufo \narenario-calcare che doveva ricoprire in generale il terreno \nmarnoso marino. Quello poi della pianura è formato da \nripetuti depositi alluviali. \nI prodotti di suolo si riducono a boschi cedui e d’alto \n\n\n\nfusto, a selve di castagni, a sementa di granaglie e a vigne \ncon qualche porzione destinata agli olivi e a pasture \nnaturali, donde hanno nutrimento buovi, vacche, pecore \ned altri animali. \nLa comunità di Monlescudajo mantiene un medico \nchirurgo e un maestro di scuola. – Non vi sono mercati \nsettimanali, e una sola fiera ha luogo nel giorno 22 di \nagosto sulla sinistra riva del fiume Cecina. \nLa cancelleria comunitativa di Montescudajo e il \ngiusdicente sono in Rosignano, l’ingegnere di \nCircondario, l’ufizio della esazione del Registro, la \nconservazione dell’Ipoteche, e il Tribunale collegiale \nrisiedono in Pisa. \n \nCENSIMENTO della Popolazione della Parrocchia \narcipretura di MONTESCUDAJO a quattro epoche \ndiverse, divisa per famiglie. \n \nANNO (ERRATA : 1351) 1551: Impuberi maschi -; \nfemmine -; adulti maschi -, femmine -; coniugati dei due \nsessi -; ecclesiastici dei due sessi -; numero delle famiglie \n114; totalità della popolazione 616. \nANNO 1745: Impuberi maschi 63; femmine 49; adulti \nmaschi 70, femmine 102; coniugati dei due sessi 116; \necclesiastici dei due sessi 4; numero delle famiglie 113; \ntotalità della popolazione 404. \nANNO 1833: Impuberi maschi 194; femmine 138; adulti \nmaschi 105; femmine 133; coniugati dei due sessi 356; \necclesiastici dei due sessi 4; numero delle famiglie 196; \ntotalità della popolazione 930. \nANNO 1839: Impuberi maschi 170; fe mmine 160; adulti \nmaschi 148, femmine 142; coniugati dei due sessi 376; \necclesiastici dei due sessi 4; numero delle famiglie 199; \ntotalità della popolazione 1000",
    "original_title": "MONTE SCUDAJO, o MONTESCUDAJO",
    "page": 370,
    "slug": "monte-scudajo-o-montescudajo",
    "byte_offset": 2336270
  },
  {
    "context": "nel Val d’Arno superiore.",
    "title": "MONTE SECCO",
    "body": "– Questa \nmontuosità che diede il vocabolo ad un antico spedaletto \nper i pellegrini sul varco del Chianti per scendere a \nMontevarchi nel Val d’Arno superiore, fa parte della \npropaggine che dal Monte Luoco della Berardenga si \ndirige verso il giogo di Coltibuono. \nIl Monte Secco attualmente appellato Poggio Asciutto, è \nrammentato a confine della comunità e giurisdizione di \nMontevarchi in un decreto del 24 Febbrajo 1270 di \nMainetto vescovo di Fiesole per l’erezione del battistero \nnella priora di S. Lorenzo a Montevarchi, dove si leggono \nle seguenti parole: Adsignamus etiam territorium ejusdem \nacclesiae, videlicet a MONTE SICCO... usque ad Montem \nde Sereto, ecc. – Vedere MONTE VARCHI. \nAll’Articolo GINESTRA DI MONTEVARCHI \nrammentai lo spedale di Monte Secco, che l’Imperatore \nFederico II, con privilegio dell’aprile 1247 confermò ai \nfratelli CC. Guido Novello e Simone figli del C. Guido \nGuerra di Modigliana, in cui si legge: et Hospitale de \nGenestra cum ejus pertinentiis, totum Hospitale Montis \nSecchi etc.",
    "original_title": "MONTE SECCO",
    "page": 373,
    "slug": "monte-secco",
    "byte_offset": 2353631
  },
  {
    "context": "in Val d’Arbia.",
    "title": "MONTE SELVOLI",
    "body": "– Vedere \nMONTESELVOLI. \n \n\n ",
    "original_title": "MONTE SELVOLI",
    "page": 373,
    "slug": "monte-selvoli",
    "byte_offset": 2354727
  },
  {
    "context": "già MONTE ASINARIO.",
    "title": "MONTE SENARIO",
    "body": "– Vedere ASINARIO (MONTE).",
    "original_title": "MONTE SENARIO",
    "page": 373,
    "slug": "monte-senario",
    "byte_offset": 2354791
  },
  {
    "context": "in Val di Merse.",
    "title": "MONTE SEPI, o SIEPI",
    "body": "– Vedere \nABAZIA DI S. GALGANO.",
    "original_title": "MONTE SEPI, o SIEPI",
    "page": 373,
    "slug": "monte-sepi-o-siepi",
    "byte_offset": 2354862
  },
  {
    "context": "nel Val d’Arno casentinese.",
    "title": "MONTE SILVESTRI",
    "body": "– \nPiccolo casale che da il vocabolo ad una chiesa \nparrocchiale (SS. Fabiano e Sebastiano), siccome egli lo \nricevè da un selvoso sprone dell’Appennino di Prataglia \nnella Comunità e circa 5 miglia toscane a settentrione di \nChiusi Casentinese, Giurisdizione di Bibbiena, Diocesi e \nCompartimento d’Arezzo. \nSiede presso la cima dell’Appennino detto del Bastione, \nfra l’Alverinia e la Badia a Prataglia presso le sorgenti di \nun borro omonimo che concorre con altri a dar nome e \nacque al torrente Corsalone. \nLa chiesa di Monte Silvestri è rammentata in una bolla \nspedita li due maggio 1155 dal Pontefice Adriano IV ad \nAntonio pievano di S. Ippolito a Bibbiena, cui fra le altre \nconfermò la chiesa di Monte Silvestri col reddito di 12 \nstaja di frumento che ritraeva per antico diritto. – Quindi \nnel secolo dopo essendo insorta controversia fra l’abate di \nPrataglia, e i figliuoli del fu Spinello di Banzena, uno \nde’quali, don Orlando, era monaco nella suddetta badia, \nrapporto alla divisione de’beni dell’eredità paterna, con \nlodo del 4 maggio 1243 fu dagli arbitri aggiudicato, che \ndel padronato delle chiese di S. Donato a Banzena, di \nMonte Silvestri ecc. appartenenti alla prenominata eredità, \nun’ottava parte toccasse a don Orlando del fu Spinello \nmonaco in Prataglia. \nAnche nel 1285 il Pontefice Martino IV con breve del 10 \nfebbrajo delegò Valombrosano di S. Pancrazio a Firenze \nacciò avocasse a se una causa che verteva fra l’eremo di \nCamaldoli e i rettori delle chiese di Frassineta, di Monte \nSilvestri, di Tremogiano e di S. Donato, i quali rettori \nricusavano pagare alcune decime all’eremo predetto. \nFinalmente con lodo del 12 settembre 1336 gli arbitri a tal \noggetto nominati determinarono i diritti dell’eremo di \nCamaldoli sopra alcune chiese dell’antico piviere di \nBibbiena; col quale arbitrio fu deciso, che i rettori delle \nchiese di Monte Silvestri, di Giampereta, di S. Donato, del \nCorsalone, e altre di quell’Appennino dovessero \nsoddisfare le decime agli Eremiti di Camaldoli, con che \nquesti ultimi pagassero venti staja di grano, a Nardo \npievano di Bibbiena sua vita durante. – (ANNAL. \nCAMALD.) \nLa chiesa parrocchiale di Monte Silvestri, attualmente \nfiliale della pieve di Corezzo, nel 1833 contava 54 \nabitanti.",
    "original_title": "MONTE SILVESTRI",
    "page": 373,
    "slug": "monte-silvestri",
    "byte_offset": 2354938
  },
  {
    "context": "",
    "title": "MONTE SINDOLI",
    "body": "– Vedere MONSINDOLI.",
    "original_title": "MONTE SINDOLI",
    "page": 373,
    "slug": "monte-sindoli",
    "byte_offset": 2357297
  },
  {
    "context": "(già Mons  Sighipertuli) fra la Val di Pesa e la Val d’Elsa. ",
    "title": "MONTE SPERTULI, MONTESPERTULI",
    "body": "– Borgo \ncapoluo di Comunità e di giurisdizione civile, con chiesa \nprioria (S. Andrea) nel piviere di S. Pietro in Mercato, \n\n\n\nDiocesi e Compartimento di Firenze. \nQuesto borgo, attraversato dalla strada provinciale \nvolterrana, è posto sulla cima di una collina marnosa di \norigine marina coperta da banchi di ghiaja, alla di cui base \norientale scorre il torrente Virginio tributario del fiume \nPesa, mentre nell’opposto fianco volto ad ostro hanno \norigine varj borri che fluiscono nell’Elsa. \nTrovasi fra il grado 28° 44’ longitudine e 43° 41’ \nlalitudine circa 6 miglia toscane a ponente-libeccio di San \nCasciano, altrettante a grecale-levante di Castel \nFiorentino, 9 miglia toscane a ostro-scirocco di \nMontelupo, e 12 miglia toscane a libeccio di Firenze. \nUno dei più antichi documenti da me conosciuti che \nrammentino questo luogo, se mal non mi appongo, è un \natto pubblico scritto nell’aprile dell’anno mille in Monte \nSighipertuli, giudicaria fiorentina; col quale atto \nTeuderigo chiamato Gherardo, figlio che fu di altro \nTeuderigo, donò al monastero di Passignano alcuni beni \nsituati in loco Nuvole, che il donatore predetto aveva \ncomprato dal fu Farolfo di Rainaldo. – Con meno \ntitubanza possono assegnarsi a Montespertoli tre altri \ndocumenti appartenuti alla badia medesima di \nPassignano, scritti nel giugno del 1083, nel 22 settembre \ndel 1091 e nel 17 ottobre del 1098. – Col primo di essi \nrogalo in Montespertuli, territorio fiorentino Ranieri, \nappellato Pagano, figlio del fu Ghisolfo, donò al \nmonastero di Passignano la metà di una terra situata in \nluogo detto Palaja sotto Lignano . – Col secondo \ndocumento fatto presso il castello di Scopeto in Mugello, \nUgo del fu Ildebrando rinunziò per cento lire a liberto \ncausidico figlio del fu Benzo i castelli, terre e vigne \nch’egli possedeva ne’contadi di Firenze e di Fiesole, e \nspecialmente a Monte Tedaldi, a Manziano e a \nMontespertuli, nei pivieri di S. Pietro in Bossolo, \ndell’Impruneta, di S. Pietro in Mercato, ed in altri pivieri \ndella Val di Pesa e del Mugello. Al che si aggiunse altra \ndonazione fatta nel 1 ottobre 1097 presso Firenze nella \nchiesa di S. Miniato da Imilda del fu Rodolfo; la quale \ndonna, appena rimasta vedova del predetto Ugo figlio \nd’Ildebrando, assegnò allo stesso Uberto causidico tutti i \ncastelli, corti e servi che aveva Manzano, a Monte Tedaldi \npresso la Pesa, a Scopeto, a Materaja, in Albignole, a \nCorterozo , e altrove. – Finalmente con istrumento del 17 \nottobre 1098 rogato in Montespertuli il medesimo Uberto \ncausidico e Imilda figlia del fu Rodolfo, restata vedova di \nUgo d’Ildebrando, e rimaritatasi al suddetto Uberto, \ndonarono alla badia stessa di Passignano tutte le sostanze \nche il detto Ugo primo marito d’Imilda possedeva nella \ncorte di Materaja sulla Pesa, fra Rimaggio il fosso di \nRignana e la strada che guida a S. Pietro a Sillano, \neccettuato il castello di Materaja e la chiesa di S. Brizio \nal Poggio a Vento (ora a Passignano). – (ARCH. DIPL. \nFIOR. Carte della Badia cit .) \nChe però le corti e castelli qui sopra nominati non fossero \nche semplici possessioni allodiali senza giurisdizione \nalcuna d’impero si deduce dalle espressioni medesime di \nquei contratti. \nNè tampoco apparisce che nel secolo XII vi acquistassero \nsignoria i CC. Alberti, e specialmente i figli del primo \nletto del C. Alberto appellato Nontigiova, per quanto può \narguirsi dal lodo di divisione pronunziato li 24 febbrajo \n1208 (stile fior.) nel Castello di Licignano in Val di Pesa, \n\ncol quale gli arbitri Ildebrandino di Castelvecchio e \nRanieri di Montespertoli, (forse lo stesso Ranieri di \nMontespertoli che fu potestà di Volterra nel 1203), \ndecisero, che al conte Maghinardo figlio del suddetto C. \nAlberto si pervenivano tutte le castella e giurisdizioni \npossedute dal di lui padre in Val di Pesa e in Val d’Elsa a \npartire dalle sorgenti del Virginio e lungh’esso fino allo \nsbocco della Pesa in Arno sotto Monte Lupo, e di là \navanzandosi contro l’Elsa verso Poggibonsi. \nArroge a ciò il pagamento di mille lire fatto in \nMontespertoli nel giorno 18 agosto 1231 a nome del \nComune di Volterra ai sindaci della contessa G.... moglie \ndel conte Rainaldo in conseguenza della convenzione già \nstabilita con quel Comune di comprare dal conte Rainaldo \nil Castello d’Elci. – Vedere ELICI. – (ARCH. DIPL. \nFIOR., Carte di Bonifazio e della Comunità di Volterra). \nAnche un istrumento dei 21 marzo 1190 scritto nel Borgo \nS. Genesio rammenta un nobile di questo paese; cioè, \nquando Arrigo Testa, delegato in Toscana di Arrigo VI, \nprese ad imprestito per servizio dell’Imperatore mille \nmarche d’argento da Ildebranido Pannochieschi vescovo \ndi Volterra, cui assegnò in compenso diversi redditi e dazj \nche solevano pagare varie città e paesi della Toscana, fra i \nquali fuvvi il pedaggio di Castel Fiorentino, eccettuata \nquella porzione che fu concessa ad Arrigo da \nMontespertoli. \nFinalmeinte di un Arrigo di Manfredi da Montespertoli \ntratta un istrumento rogato in detto luogo li 10 settembre \ndel 1168, quando lo stesso Arrigo con Adelasia di \nBrunetto di Uberto sua moglie vendè per lire 214 alla \nbadia e monaci di Passignano tutti i diritti e possessioni \nche quei coniugi avevano in Val di Pesa dal Castello di \nPetrojo sino a S. Donato in Poggio, e altrove. – (ARCH. \nDIPL. FIOR. Carte di detta Badia). \nNon per questo tali documenti bastano a provare che \nMontespertoli nei primi tre secoli dopo il mille sia stato \nfeudo di alcuno di quei signori di sopra nominati. Che \nanzi tendono a dimostrare il contrario due istrumenti del \n18 giugno 1283, accennati dal Lami nel Mon. Eccl. Flor. a \npag. 272, dai quali si rileva, che mess. Stoldo \nde’Frescobaldi doveva pagare annualmente 14 staja di \ngrano alla mensa vescovile di Firenze per canone del \npodere di Marzano ch’egli aveva comprato dagli uomini \ndi Montespertoli. La qual ultima espressione ci fa \nconoscere che il paese di Montespertoli fino d’allora si \nreggeva a Comune senza altra servitù. \nContuttociò questo luogo non somministra riscontro \nalcuno della sua prima sottomissione alla Rep. Fior., dalla \nquale ricevè un segno di parziale protezione, allorché la \nSignoria di Firenze in contemplazione dello stato \ndesolante in cui allora si trovava il paese di Montespertoli, \ncon provvisione del 17 agosto 1465 permise, che ivi si \nfacesse ogni settimana nel giorno di mercoledì un mercato \nlibero . – (ARCH. DELLE RIFORMAG. DI FIRENZE). \nQuesto paese siccome era nella giurisdizione canonica del \npivire, così esso lo fu nel militare e nel politico della lega \ndi S. Piero in Mercato, unitamente ai pivieri di Celiaula e \ndi S. Pancrazio in Val di Pesa, della qual lega fu poi \ncostituita una comunità e una potesteria di terza classe, \nfacendo capoluogo Montespertoli. \n \nCENSIMENTO della Popolazione della Terra di \n\n\n\nMONTESPERTOLI a quattro epoche diverse, divisa per \nfamiglie. \n \nANNO 1551: Impuberi maschi -; femmine -; adulti \nmaschi -; femmine -; coniugati dei due sessi -; \necclesiastici dei due sessi -; numero delle famiglie 61; \ntotalità della popolazione 345. \nANNO 1745: Impuberi maschi -; femmine -; adulti \nmaschi -; femmine -; coniugati dei due sessi -; \necclesiastici dei due sessi -; numero delle famiglie 97; \ntotalità della popolazione 558. \nANNO 1833: Impuberi maschi 236; femmine 223; adulti \nmaschi 168; femmine 123; coniugati dei due sessi 400; \necclesiastici dei due sessi 3; numero delle famiglie 214; \ntotalità della popolazione 1153. \nANNO 1839: Impuberi maschi 243; femmine 224; adulti \nmaschi 193, femmine 167; coniugati dei due sessi 444; \necclesiastici dei due sessi 3; numero delle famiglie 257; \ntotalità della popolazione 1274 \n \nComunità di Montespertoli. – Il territorio di quella \ncomunità, che presenta quasi una figura di trapezio, \noccupa una superficie di 35186 quadrati agrarj, 1074 dei \nquali sono presi da corsi d’acqua e da pubbliche strade. – \nNel 1833 vi abitavano 7004 persone, a ragione di quasi \n166 abitanti per ogni miglio toscano quadrato di suolo \nimponibile. \nConfina con otto comunità. Nella punta troncata del suo \ntrapezio, che guarda dalla parte di scirocco, ha davanti la \nComunità di Barberino di Val d’Elsa, da primo mediante \nla via di Marcialla, poi pel borro di Marciano, col quale \nsbocca nel torrente Virginio . Costì sottentrando a confine \nla Comunità di San Casciano, e voltando faccia a \nmaestrale, entra nel torrente Virgignolo sino a che dopo \nessersi riunito al Virginia, lascia a ponente quest’ultimo \ntorrente per dirigersi a levante nel fiume Pesa, nel quale \nentra al ponte di Cerbaja, dove sottentra la Comunità di \nCasellina e Torri, e con essa l’altra si accomp agna \nmediante lo stesso fiume sino alla confluenza del \nRitortola . Ivi succede il territorio della Comunità della \nLastra a Signa, con cui l’altro di Montespertoli avanzasi \nlungo la Pesa sino alla confluenza del torrente Virginio. A \nquesto sbocco viene a confine la Comunità di Monte \nLupo, da primo mercé del Virginio, ch’entrambe \nrimontano per mezzo miglio toscano nella direzione di \nsettentrione a ostro-libeccio fino al fosso Rigonzi, quindi \ncon quest’ultimo dirigonsi contr’acqua verso ponente, e di \nla entrano nella strada della Ginestra per andare nel \ntorrente Turbone, contro il quale camminano per breve \ntragitto, da ostro a settentrione. Di là la nostra Comunità \nvolta a maestrale e continua per termini artificiali sino al \nFossetto e quindi al rio della Tomba di Berto, che poco \ndopo attraversa per voltare direzione a ostro verso il borro \ndelle Grotte, col quale non molto dopo sbocca nel torrente \ndi Val di Botte. A questa confluenza trova di faccia a \nponente la Comunità di Empoli, e insieme alla medesima \nattraversa il predetto torrente e poco appresso la strada \nche dal Bottinaccio conduce alla villa del Poggiale per \nandare incontro al borro del Torrino, e quindi entrare in \nquello della Leccia, o di Martignana, donde i due territorj \nscendono di conserva nel torrente Orme, e con esso \ndirigonsi sino alla confluenza del rio del Vallone , che \n\nrasentano per poi passare in quello di Camarilli e con esso \nnel torrente Ormicello. A questo punto entra a confine la \ncomunità di Castel Fiorentino, da primo mediante \nl’Ormicello, il di cui alveo rimontano entrambe nella \ndirezione da maestro a scirocco dirigendosi sulla piaggia \ndi Serra murata, dove attraversano la strada volterrana, di \nlà dalla quale entrano nel borro di Vallecchio, poi \nmediante quello di S. Quirico si dirigono nella vallecola di \nPian Grande verso il rio del Bagno di Baragazzo . Qua \nvoltando faccia da ponente a ostro viene a confine la \ncomunità di Certaldo, la quale insieme con l’altra di \nMontespertoli va contr’acqua pel rio del Bagno di \nBaragazzo , quindi pel fosso de’Tresanti, e di là per quelli \ndelle Vigne e della Cerreta arriva nel torrente Pesciola \nche poco dopo attraversa per entrare nel torrente \nPesciolino suo tributario, finchè passata la strada \ncomunale d’appresso a Lucardo arriva sul borro \nde’Presagli, col quale scende nel torrente Virgignolo, e \nmediante esso dirigesi da libeccio a grecale fino alla strada \ndi Marcialla presso il Casale d’Uglione, dove ritorna a \nconfine la Comunità di Barberino di Val d’Elsa. \nVarie strade rotabili attraversano questa comunità, e molte \ndi esse dirigonsi al suo capoluogo. La via principale è \nquella provinciale Volterrana che viene da Castel \nFiorentino, passa per Montespertoli e di la s’inoltra in \nPesa cavalcando il ponte a Cerbaja per incamminarsi sui \npoggi della Romola, donde scende a Firenze. – L’altra \nstrada maestra è quella che staccasi dalla R. Romana \npresso S. Piero in Bossolo, e mena lungo le piaggie \nparallele alla Pesa sino alla provinciale Volterrana che \ntrova sotto Montagnana, mentre altri tronchi di strade \nrotabili staccansi da Montespertoli per scendere in Pesa \nnella via rotabile tracciata lungo la sua ripa destra per \nrecarsi a Montelupo, a Pontorme, o lungo l’Orme sino a \nEmpoli, a Samontana ecc. \nI maggiori corsi d’acqua che attraversano il territorio \ncomunitativo di Montespertoli sono il fiume Pesa, il \nVirgignolo, il Virginio ed altri suoi tributarii, oltre l’Orme \nche si vuota direttamente nell’Arno. \nFra i poggi più elevati di questa comunità havvi quello del \ncastel di Lucardo, il quale a guisa di un Faro \nmediterraneo, egualmente che il poggio suo vicino di S. \nMaria Novella, s’innalza in figura di cono sopra \nquell’antico fondo di mare. \nLa sommità del poggio di Lucardo stata osservata \ndall’astronomo Pad. Inghirami dalla villa Nuti, fu \nriscontrata alzarsi braccia 713,2 sopra il livello del mare \nMediterraneo. \nLa qualità del terreno, costituente in generale la gran \nmassa superficiale di questa comunità, è consimile alla \nsua vicina di Barberino di Val d’Elsa da noi già stata \ndescritta all’Articolo BARBERINO DI VAL D’ELSA \n(Vol. I, pag. 265 e seg.); vale a dire, nella parte superiore \ndelle colline, o dell’alti-piano fra l’Elsa e la Pesa, formata \ndi un conglomerato di ghiaje più o meno minute, \nprovenienti però da massi di arenaria e di calcare \ncompatto o appenninico; il qual conglomerato suol \nriposare sopra banchi di tufi calcareo-silicei misti a \nconchiglie marine e terrestri, mentre sotto a cotesti tufi \nfino alle inferiori viscere della valle si trova una marna \nargillosa cenerognola assai più de’tufi superiori copiosa di \ntestacei marini. \n\n\n\nAlla distanza di mezzo miglio toscano a ostro di \nMontespertoli vi è un borratello chiamato dai paesani \ndell’Acqua bolle, forse il Bagno di Mandriole di Giov. \nTargioni; il quale tramanda una mofeta consimile \na quella di S. Albino in Val di Chiana. Es sa scaturisce \ndalla terra soffiando e facendo bolle in uno spazio di circa \n20 passi con sviluppo di gas idrogeno solforato e di gas \nacido carbonico. Altre simili mofete s’incontrano dal lato \nopposto del poggio di Montespertoli verso settentrione e a \nmaestro del capoluogo. \nLa Comunità di Montesperloli anche rapporto alla \nsalubrità e natura del clima, come pure alla coltivazione \nagraria, si può dire consimile a quelle di Barberino di Val \nd’Elsa e di Certaldo, ai quali articoli per maggior brevità \nrinvierò il lettore. \nLa Comunità mantiene un medico, un chirurgo e un \nmaestro di scuole elementari. \nVi si tiene, come anticamente, nel giorno di mercoledì, un \nmercato settimanale, sebbene di poco concorso stante la \ncircostanza dei tré mercati maggiori delle vicine Terre di \nEmpoli, di San Casciano e di Castel Fiorentino. Risiede in \nMontespertoli un potestà di terza classe, la di cui \ngiurisdizione civile non oltrepassa quella del territorio \ndella \nsua comunità. Egli dipende per il criminale dal Vicario R. \ndi Sanminiato, dov’è il tribunale di Prima Istanza, mentre \nl’ingegnere di Circondario è in Empoli, la cancelleria \ncomunitativa in San Casciano, l’ufìzio per l’esazione del \nRegistro in Caslel Fiorentino e la conservazione \ndell’Ipoteche a Firenze. \n \nN.B. I popoli della seguente TAVOLA contrassegnati con \nl’asterisco * dopo il 1853 furono dati alla Comunità \nlimitrofe. Quelli poi segnati di (I) mandano una parte \ndella loro popolazione fuori di questa comunità. \n \nQUADRO della Popolazione della Comunità di \nMONTESPERTOLI a quattro epoche diverse \n \n- nome del luogo: Botinaccio, titolo della chiesa: S. \nAndrea (Cura), diocesi cui appartiene: Firenze, \npopolazione anno 1551 n° 71, popolazione anno 1745 n° \n208, popolazione anno 1833 n° 201, popolazione anno \n1839 n° 207 \n- nome del luogo: Castiglioni in Val di Pesa, titolo della \nchiesa: S. Michele (Prioria), diocesi cui appartiene: \nFirenze, popolazione anno 1551 n° 138, popolazione anno \n1745 n° 140, popolazione anno 1833 n° 160, popolazione \nanno 1839 n° 184 \n- nome del luogo: Celiaula, titolo della chiesa: S. Maria \n(Pieve), diocesi cui appartiene: Firenze, popolazione anno \n1551 n° 159, popolazione anno 1745 n° 139, popolazione \nanno 1833 n° 218, popolazione anno 1839 n° 267 \n- nome del luogo: Cellole, titolo della chiesa: S. Andrea \n(Prioria), diocesi cui appartiene: Firenze, popolazione \nanno 1551 n° 41, popolazione anno 1745 n° 40, \npopolazione anno 1833 n° 210, popolazione anno 1839 n° \n- nome del luogo: Collina con l’annesso di S. Pietro alla \nRipa, titolo della chiesa: S. Quirico e S. Pietro (Cura), \ndiocesi cui appartiene: Firenze, popolazione anno 1551 n° \n88 (S. Quirico) e n° 62 (S. Pietro), popolazione anno 1745 \n\nn° 217, popolazione anno 1833 n° 337, popolazione anno \n1839 n° 345 \n- nome del luogo: Fezzana con l’annesso di Castelvecchio , \ntitolo della chiesa: S. Jacopo e S. Lorenzo (Prioria), \ndiocesi cui appartiene: Firenze, popolazione anno 1551 n° \n105 (S. Jacopo) e n° - (S. Lorenzo), popolazione anno \n1745 n° 87, popolazione anno 1833 n° 128, popolazione \nanno 1839 n° 126 \n- nome del luogo: Livizzano con l’annesso di Morzano , \ntitolo della chiesa: S. Donato e S. Michele (Prioria), \ndiocesi cui appartiene: Firenze, popolazione anno 1551 n° \n77 (S. Donato) e n° 94 (S. Michele), popolazione anno \n1745 n° 158, popolazione anno 1833 n° 286, popolazione \nanno 1839 n° 279 \n- nome del luogo: Lucardo, titolo della chiesa: S. Martino \n(Prioria), diocesi cui appartiene: Firenze, popolazione \nanno 1551 n° 89, popolazione anno 1745 n° 163, \npopolazione anno 1833 n° 215, popolazione anno 1839 n° \n- nome del luogo: Lucignano, titolo della chiesa: S. \nStefano (Prioria), diocesi cui appartiene: Firenze, \npopolazione anno 1551 n° 211, popolazione anno 1745 n° \n185, popolazione anno 1833 n° 381, popolazione anno \n1839 n° 333 \n- nome del luogo: Lungagnana, titolo della chiesa: S. \nIlario (Cura), diocesi cui appartiene: Firenze, popolazione \nanno 1551 n° 120, popolazione anno 1745 n° 142, \npopolazione anno 1833 n° 213, popolazione anno 1839 n° \n- nome del luogo: Manzano con l’annesso di Orbano, \ntitolo della chiesa: S. Martino e S. Miniato (Cura), diocesi \ncui appartiene: Firenze, popolazione anno 1551 n° 91 (S. \nMartino) e n° 45 (S. Miniato), popolazione anno 1745 n° \n137, popolazione anno 1833 n° 127, popolazione anno \n1839 n° 127 \n- nome del luogo: Martignana con l’annesso di Leccia*, \ntitolo della chiesa: S. Bartolommeo e S. Maria (Cura), \ndiocesi cui appartiene: Firenze, popolazione anno 1551 n° \n109 (S. Bartolommeo) e n° 65 (S. Maria), popolazione \nanno 1745 n° 308, popolazione anno 1833 n° 426, \npopolazione anno 1839 n° - \n- nome del luogo: Mercato con l’annesso di Mezzano (1), \ntitolo della chiesa: S. Pietro e SS. Paolo e Prospero \n(Pieve), diocesi cui appartiene: Firenze, popolazione anno \n1551 n° 133 (S. Pietro) e n° 50 (SS. Paolo e Prospero), \npopolazione anno 1745 n° 196, popolazione anno 1833 n° \n260, popolazione anno 1839 n° 268 \n- nome del luogo: Montagnana, titolo della chiesa: S. \nMartino (Prioria), diocesi cui appartiene: Firenze, \npopolazione anno 1551 n° 106, popolazione anno 1745 n° \n109, popolazione anno 1833 n° 220, popolazione anno \n1839 n° 246 \n- nome del luogo: Montalbino, titolo della chiesa: SS. \nGiusto e Lorenzo (Prioria), diocesi cui appartiene: \nFirenze, popolazione anno 1551 n° 136, popolazione anno \n1745 n° 128, popolazione anno 1833 n° 122, popolazione \nanno 1839 n° 128 \n- nome del luogo: Montalbino, titolo della chiesa: S. \nGiusto (Cura), diocesi cui appartiene: Firenze, \npopolazione anno 1551 n° 95, popolazione anno 1745 n° \n105, popolazione anno 1833 n° 123, popolazione anno \n1839 n° 136 \n\n\n\n- nome del luogo: Monte Gufoni con l’annesso di Colle, \ntitolo della chiesa: S. Lorenzo (Prioria) e S. Andrea, \ndiocesi cui appartiene: Firenze, popolazione anno 1551 n° \n212 (S. Lorenzo) e n° 84 (S. Andrea), popolazione anno \n1745 n° 146, popolazione anno 1833 n° 292, popolazione \nanno 1839 n° 296 \n- nome del luogo: MONTESPERTOLI, titolo della chiesa: \nS. Andrea (Prioria), diocesi cui appartiene: Firenze, \npopolazione anno 1551 n° 345, popolazione anno 1745 n° \n558, popolazione anno 1833 n° 1153, popolazione anno \n1839 n° 1274 \n- nome del luogo: Nebbiano con l’annesso di Gabbiuola \n(1), titolo della chiesa: S. Frediano (Cura) e S. \nBartolommeo, diocesi cui appartiene: Firenze, \npopolazione anno 1551 n° 31 (S. Frediano) e n° 75 (S. \nBartolommeo), popolazione anno 1745 n° 23, \npopolazione anno 1833 n° 236, popolazione anno 1839 n° \n- nome del luogo: Ortimino con l’annesso di Sodera , \ntitolo della chiesa: S. Vito (Cura) e S. Quirico, diocesi cui \nappartiene: Firenze, popolazione anno 1551 n° 105 (S. \nVito) e n° - (S. Quirico), popolazione anno 1745 n° 66, \npopolazione anno 1833 n° 130, popolazione anno 1839 n° \n- nome del luogo: Polvereto (1), titolo della chiesa: S. \nMichele (Cura), diocesi cui appartiene: Firenze, \npopolazione anno 1551 n° 159, popolazione anno 1745 n° \n179, popolazione anno 1833 n° 268, popolazione anno \n1839 n° 248 \n- nome del luogo: Poppiano, titolo della chiesa: S. Biagio \n(Prioria), diocesi cui appartiene: Firenze, popolazione \nanno 1551 n° 276, popolazione anno 1745 n° 268, \npopolazione anno 1833 n° 415, popolazione anno 1839 n° \n- nome del luogo: Salivolpe*, titolo della chiesa: S. \nCristina (Prioria), diocesi cui appartiene: Firenze, \npopolazione anno 1551 n° 69, popolazione anno 1745 n° \n79, popolazione anno 1833 n° 168, popolazione anno \n1839 n° - \n- nome del luogo: Torre, titolo della chiesa: S. Maria \n(Cura), diocesi cui appartiene: Firenze, popolazione anno \n1551 n° 70, popolazione anno 1745 n° 145, popolazione \nanno 1833 n° 183, popolazione anno 1839 n° 171 \n- nome del luogo: Trecento, titolo della chiesa: S. Jacopo \n(Prioria), diocesi cui appartiene: Firenze, popolazione \nanno 1551 n° 79, popolazione anno 1745 n° 89, \npopolazione anno 1833 n° 122, popolazione anno 1839 n° \n- nome del luogo: Tresanti, titolo della chiesa: S. \nBartolommeo (Prioria), diocesi cui appartiene: Firenze, \npopolazione anno 1551 n° 68, popolazione anno 1745 n° \n78, popolazione anno 1833 n° 143, popolazione anno \n1839 n° 200 \n- nome del luogo: Voltiggiano con l’annesso di Loto (1), \ntitolo della chiesa: S. Jacopo e S. Maria (Prioria), diocesi \ncui appartiene: Firenze, popolazione anno 1551 n° 63 (S. \nJacopo) e n° - (S. Maria), popolazione anno 1745 n° 94, \npopolazione anno 1833 n° 267, popolazione anno 1839 n° \n \n- Totale abitanti anno 1551 n° 3721 \n- Totale abitanti anno 1745 n° 4187 \n\n- Totale abitanti anno 1833 n° 7004 \n \nEntrano nella Comunità di Montespertoli le seguenti \nfrazioni \n \n- nome del luogo: Serzana, Comunità donde proviene: \nCasellina e Torri, abitanti anno 1839 n° 269 \n- nome del luogo: Torri, Comunità donde proviene: \nCasellina e Torri, abitanti anno 1839 n° 164 \n- nome del luogo: Vallecchio, Comunità donde proviene: \nCastelfiorentino, abitanti anno 1839 n° 375 \n- nome del luogo: Martignana, Comunità donde proviene: \nEmpoli, abitanti anno 1839 n° 136 \n \n- Totale abitanti anno 1839 n° 7386",
    "original_title": "MONTE SPERTULI, MONTESPERTULI",
    "page": 373,
    "slug": "monte-spertuli-montespertuli",
    "byte_offset": 2357340
  },
  {
    "context": "in Val d’Elsa.",
    "title": "MONTE STAFFOLI A SANGIMIGNANO",
    "body": "– \nVedere SANGIMIGNANO.",
    "original_title": "MONTE STAFFOLI A SANGIMIGNANO",
    "page": 377,
    "slug": "monte-staffoli-a-sangimignano",
    "byte_offset": 2380574
  },
  {
    "context": "",
    "title": "MONTE SUMMANO",
    "body": "– Vedere MONSUMMANO.",
    "original_title": "MONTE SUMMANO",
    "page": 377,
    "slug": "monte-summano",
    "byte_offset": 2380652
  },
  {
    "context": "",
    "title": "MONTE TAUPARI , o MONTE TOPARI",
    "body": "– Vedere \nMONTOPOLI nel Val d’Arno inferiore.",
    "original_title": "MONTE TAUPARI , o MONTE TOPARI",
    "page": 377,
    "slug": "monte-taupari-o-monte-topari",
    "byte_offset": 2380695
  },
  {
    "context": "(Mons Tertius) nelle pendici di Volterra.",
    "title": "MONTE TERZI",
    "body": "– Porta questo titolo uno dei poggi che fanno corona al \nmonte superiore di Volterra, titolo derivatogli forse dal \nterzo miglio al pari di quello appellato Monte Secondo , \nsituato esso pure nelle vicinanze della stessa città. \nMonte Terzi diede il vocabolo a una chiesa parrocchiale, \ndesignata nel sinodo volterrano del 1356 sotto nome di \nCanonica, e rammentata all’anno 1366 nella visita \ndiocesana fatta dal vescovo Filippo Belforti. \nAttualmente è una cappella ammensata nel 1554 per breve \ndel Pontefice Marcello II al capitolo della cattedrale di \nVolterra, che in origine ne era patrono. Fino da \nquell’epoca la parrocchia di Monte Terzi fu riunita al \npopolo di Roncolla. – Vedere RONCOLLA.",
    "original_title": "MONTE TERZI",
    "page": 377,
    "slug": "monte-terzi",
    "byte_offset": 2380782
  },
  {
    "context": "nella Maremma, Orbetellana in Val di Fiora.",
    "title": "MONTETI DI CAPALBIO",
    "body": "– Castellare, che i paesani designano col \nvocabolo della Castellaccia di Monteti, e i geografi col \nnome di Capalbiaccio, situato sopra la cima pianeggiante \ndi uno de’monti i più eminenti della Maremma \nd’Orbetello, nella Comunità e circa 4 miglia toscane a \nlibeccio di Capalbio, Giurisdizione di Manciano, Diocesi \ndi Sovana, già di Castro, poi di Acquapendente, \nCompartimento di Grosseto. \nIl naturalista Giorgio Santi, che lo visitò sulla fine del \nsecolo passato, descrisse le rocce che rivestono la sua \nsommità e le copiose sorgenti di acqua potabile che a \nmezza costa dal lato di tramontana e di mezzodì da’suoi \nfianchi scaturiscono, mentre di Monteti egli segnalava un \ngiro di mura castellane di circa 200 piedi di diametro, \nformate di lastroni senza cemento, contornate da un \nbastione a scarpa ripieno da un largo fosso, cui fanno \ncorona due altri minori bastioni costruiti pur essi di \n\n\n\nterrapieno. \nNel primo cerchio murato si trovano le vestigia di due \nedifizj rotondi a guisa di torrioni costruiti pur essi di \npietra senza cemento, che servire dovevano a guardia \ndell’unico ingresso di quel fortilizio, nella cui area interna \nvegetano alberi d’alto fusto e arbusti salvatici. \nIgnorasi quale sia l’epoca, quale uso e qual nome avesse \nquesto fabbricato circolare, seppure il nomignolo di \nMonteti non debba corrispondere al Monticulo , o piuttosto \nal castello di Tricosto, che inqueste parti esisteva nei \nsecoli intorno al mille, e di cui fanno menzione varj \ndocumenti della badia de’SS. Vincenzio e Anastasio alle \nTre Fontane. – Vedere TRICOSTO nella Maremma \nOrbetellana.",
    "original_title": "MONTETI DI CAPALBIO",
    "page": 377,
    "slug": "monteti-di-capalbio",
    "byte_offset": 2381554
  },
  {
    "context": "",
    "title": "MONTE TIGNOSO",
    "body": "– Vedere MONTIGNOSO.",
    "original_title": "MONTE TIGNOSO",
    "page": 378,
    "slug": "monte-tignoso",
    "byte_offset": 2383257
  },
  {
    "context": "",
    "title": "MONTE TOPARI",
    "body": "– Vedere MONTOPOLI nel Val d’Arno inferiore.",
    "original_title": "MONTE TOPARI",
    "page": 378,
    "slug": "monte-topari",
    "byte_offset": 2383300
  },
  {
    "context": "",
    "title": "MONTE TRAVANTI",
    "body": "– Vedere MONTRAMITO.",
    "original_title": "MONTE TRAVANTI",
    "page": 378,
    "slug": "monte-travanti",
    "byte_offset": 2383369
  },
  {
    "context": "",
    "title": "MONTE TRIPALDI",
    "body": "– Vedere MONTE RIPALDI nel Val d’Ema.",
    "original_title": "MONTE TRIPALDI",
    "page": 378,
    "slug": "monte-tripaldi",
    "byte_offset": 2383414
  },
  {
    "context": "in Val di Magra.",
    "title": "MONTE DI VALLI",
    "body": "– Villaggio che fece \nparte dell’ex-feudo di Podenzana con chiesa arcipretura \n(S. Andrea) nella Comunità e circa 2 miglia toscane a \nponente di Podenzana, Giurisdizione di Tresana, Diocesi \ndi Massa Ducale, già di Luni-Sarzana, Ducato di Modena. \nRisiede sul fianco orientale di un contrafforte che dal \nMonte Rotondo s’inoltra per Monte di Valli verso Bolano \ned Albiano. – Vedere PODENZANA. \nLa parrocchia di S. Andrea a Monte di Valli nel l832 \ncontava 586 abitanti.",
    "original_title": "MONTE DI VALLI",
    "page": 378,
    "slug": "monte-di-valli",
    "byte_offset": 2383478
  },
  {
    "context": "già MONTE GUARCHI (Mons Varchi) nel Valdarno superiore.",
    "title": "MONTE VARCHI, MONTEVARCHI",
    "body": "Cospicua, regolare e nobil Terra murata, fra le più belle e \npiù popolate della Toscana con prepositura collegiata (S. \nLorenzo) capoluogo di Comunità e residenza di un potestà \nnella Diocesi di Fiesole, Compartimento di Arezzo. \nSituata in pianura presso la sinistra sponda dell’Arno, \nsulla ripa pure sinistra del torrente Rimario, attualmente \nappellato Dogana da una passaggeria che fu costà \nsull’estremo confine del contado fiorentino col territorio \ndi Arezzo, essa conta i suoi incunaboli fino al secolo XII, \ngiacchè in questo piano subiacente al castello, lungo la \nstrada maestra Aretina, fu aperto il mercato di \nMontevarchi. \nQuesta Terra è posta fra il grado 29° 14’ 3’’ longitudine e \n43° 31’ 7’’ latitudine 18 miglia toscane a ponente-\nmaestrale di Arezzo, migla toscane 2 e 1/2 a ostro di \nTerranuova, 27 miglia toscane a scirocco di Firenze, 3 \nmiglia toscane da S. Giovanni e quasi 9 nella stessa \ndirezione da Figline. \n\nCollocata sul confine di due antichi territorj municipali, \npoi diocesani, di Arezzo cioè e di Fiesole, non sarebbe \nstrana l’opinione di coloro che ripetessero l’etimologia di \nMonte Varchi della sua situazione topografica, per trovarsi \nesso monte sul Varco, donde dal territorio aretino si passa \nin quello fiesolano, e viceversa. \nAll’Articolo LATERINA dissi, qualmente il conte Giorgio \nViani nell’appendice alle sue Memorie della famiglia \nCybo stampò un diploma attribuito all’Imperatore Ottone \nI, col quale si vorrebbe dare ad intendere che all’anno 962 \ni castelli di Monte Varchi , di Laterina, e un altro paese \nideale appellato Corsalano, fossero stati concessi in feudo \nda quell’imperatore a un tal Guido Cybo genovese, ivi \nquantificato con li speciosi titoli di uomo generoso, Eroe, \nTribuno delle Coorti di Nobili e di Cavalieri del Sacro \nImpero. \nMa tanti e sì grossolani in quel supposto diploma si \nmostrano gli errori da non lasciare il minimo dubbio della \nsua falsità. – Vedere LATERINA. \nPiù veridici appariscono i documenti del secolo posteriore, \ni quali rammentando il Castello di Monte Varchi, lo \nindicano come signoria di alcuni marchesi e conti della \nToscana, tra i primi de’quali appariscono alcuni marchesi \ndel Monte S. Maria, ossia del Colle e di Pierle nel \ndistretto di Città di Castello. \nInfatti all’Articolo MONCIONE nel Val d’Arno superiore \ncitai due istrumenti del 1079 e del 1098. Il primo è dato in \nMonte Varchi , dove allora risedeva la contessa Sofia \nvedova del Marchese Arrigo de’marchesi di Pierle, la \nquale erasi rimaritata al conte Alberto di Mangona. Il \nsecondo istrumento è un atto di ultima volontà del \nMarchese Arrigo nipote dell’altro testè rammentato, col \nquale atto il testatore assegnò alla di lui ava contessa Sofia \nla porzione del castello e corte di Monte Varchi, e tutto \nciò ch’egli possedeva nei castelli di Levane, di Moncione \ne del Tasso. \nMolti altri istrumenti degli anni susseguenti appellano al \ndistrutto castello di Monte Varchi, ben diverso dall’attuale \nTerra omonima, la quale fu edificata a piè del poggio sul \ncui fastigio esisteva, come dissi, il vecchio fabbricato, \ndove ora risiede il convento e clausura de’Frati \nCappuccini. – La prima memoria pertanto a me nota, \nrelativa alla Terra piuttosto che al Castello di Montevarchi \nmi sembra quella segnalata in una pergamena della Badia \ndi Passignano, ora nell’Arch. Dipl. Fior. È un’atto \npubblico rogato li 13 aprile 1207 nel Mercato di Monte \nVarchi, col quale un Benincasa del fu Alberto donò allo \nspedale di Ubaldo i suoi diritti e ragioni sopra un pezzo di \nterra posto nella corte di Pian Alberti (distretto di S. \nGiovanni). \nAl Mercato medesimo di Montevarchi ne richiamano \nRicordano Malespini e Giovanni Villani all’anno 1248, \nnelle loro storie dove scrissero che infra l’anno medesimo \navvenne che dei Guelfi cacciati da Firenze, quelli che \nerano in Montevarchi furono assaliti dalle masnade \nde’Tedeschi nel Mercatale del detto castello, ecc. \nÈ noto abbastanza che i Mercati, equivalenti ai Fori \nde’tempi romani, si tenevano lungo le strade più \nfrequentate della provincia, dove di necessità si dovettero \ncostruire case, chiese ed altre fabbriche, in guisa che col \nprogredire del tempo quei luoghi convertironsi in borghi, \ne quindi in terre murate. – Vedere FORO, e \n\n\n\nMERCATALE. \nGià all’Articolo MONTE MURLO fu detto che i cinque \nfigli del C. Guido Guerra, quinto di tal nome, per \ncontratto dei 24 aprile 1219 ipotecarono alla Signoria di \nFirenze per sicurezza della vendita di Monte Murlo i loro \ncastelli di Monte Varchi, di Loro, e altri fortilizj situati nel \nVal d’Arno superiore. \nNon sembra però che quella vendita per allora avesse \neffetto; sivvero lo ebbe nel 1254 per opera dei nipoti del \nsuddetto C. Guido Guerra V. Avvegnaché un’altro C. \nGuido Guerra, che fu figlio del C. Marcovaldo di \nDovadola, per contratto del 25 marzo 1254 vendè al \nComune di Firenze la sua porzione del castello e distretto \ndi Monte Varchi per lire 2500; e per un egual somma la \n4° parte del Castello e Territorio di Monte Murlo. – \nVedere DOVADOLA, e MODIGLIANA. \nCinque giorni dopo un altro suo cugino, il C. Guido figlio \ndi Teudegrimo conte di Porciano, previo il consenso \nde’suoi genitori, alienò al Comune di Firenze per lire \n2500 la quarta parte del castello di Monte Varchi, \nrinunziando nel tempo stesso ai suoi diritti sopra quello di \nMonte Murlo. Anche un terzo cugino, il C. Guido di \nRomena figlio del fu C. Aghinolfo di Guido Guerra V, per \natto pubblico del 16 aprile 1254 alienò per il prezzo \nmedesimo la sua quarta parte del castello di Montevarchi \ne del distretto con la quarta parte del suo Mercatale \nvecchio e nuovo e della piazza presso la Canonica di \ndetto luogo (S. Lorenzo). Alla qual vendita, nel 17 aprile \n1254, consentì eziandio la contessa Maria moglie dello \nstesso C. Guido di Romena. – Ignoro se la Rep. fiorentina \nacquistasse dal quarto cugino, cioè dal C. Guido Novello, \nstipite de’CC. di Modigliana, l’altra porzione del castello \ncon i respettivi diritti sopra Montevarchi, giacché non \nconosco il documento a ciò relativo. Altronde è \nbastantemente noto che il C. Guido Novello figliuolo del \nC. Guido Guerra VI militava contro Firenze nel 1252, \nquando assalì Figline alla testa dei Ghibellini toscani, \nsebbene nel maggio dell’anno 1256 egli stesso alienò alla \nRep. Fior. la sua quarta parte delle terre e castelli che \npossedeva nel Val d’Arno inferiore. – Vedere CERRETO \nGUIDI, EMPOLI, MONTERAPPOLI ec. \nCi richiama frattanto alla Canonica di Montevarchi una \nparticola del testamento della contessa Beatrice fig lia del \nC. Rodolfo di Caprai e vedova del C. Marcovaldo di \nDovadola, la quale con quell’atto scritto in lingua volgare \nnel 18 febbrajo 1278 (stil. fior.) mentre abitava nel \npalazzo de’conti Guidi in Firenze nella parrocchia di S. \nMaria in Campo, fra i molti legati, lasciò Lire dieci a la \nKalonicha di Monte Varchi, che si debbiano ispendere in \nun paramento da prete, col quale vi si debba dicere messe \nper l’anima del C. GuidoGuerra mio figliolo, il quale si \nseppellio alla detta Kalonicha . \nDi cotesto C. Guido Guerra signore di Montevarchi, figlio \ndel C. Marcovaldo, scrisse l’elogio Filippo Villani, \nbenchè lo dica per madre nato de’Ravignani, creduta forse \nla bella Gualdrada, mentre la madre di lui si manifesta \nsenza dubbio nel testamento di sopra citato. \nQuel biografo pertanto qualificò il C. Giudo Guerra per \nuomo di grande animo e de’fatti d’arme peritissimo, \ntalchè egli spesso quasi tolse la vittoria di mano ai nemici. \nMorì il C. Guido Guerra, soggiunge lo stesso biografo, \nd’anni 70 nel castello di Monte Varchi ch’egli aveva \n\nedificato, e allato alla porta della chiesa maggiore fu \nseppellito, ponendo alla sua sepoltura questo verso: \nGuido Guerra Comes: sit tibi virgo comes. \nAggiunge Filippo Villani, che quel C. lasciò erede del suo \npatrimonio il Comune di Firenze, essendo morto senza \nfigliuoli, sebbene a un figlio di lui (forse naturale, \nchiamato perciò Bastardo lasciò un legato la sua ava \ncontessa Beatrice nel testamento del febbrajo 1278. \nEra nipote del suddetto eroe quel capitano della Lega \nguelfa di Toscana, il conte Guido Salvatico nato dal conte \nRuggero di Dovadola, il quale nell’anno 1273 restituì al \nComune di Firenze le castella state vendute alla Rep. \nmedesima nell’anno 1254 dal padre di lui e da altri \nconsorti Guidi; essendoché quei luoghi erano stati ripresi \ndai primi signori dopo la battaglia di Montaperto, stante la \nrivoluzione che in Firenze ne conseguitò. \nIl Padre Ildefonso nel T. VIII delle sue Delizie degli \nEruditi Toscani riporta copia degl’istrumenti relativi alla \nredenzione fatta di dette castella, nell’agosto del 1273, \nallorché la Signoria di Firenze lo ricomprò dal C. Guido \nSalvatico figlio del conte Ruggero di Dovadola. I quali \nistrumenti, oltre il somministrarci qualche notizia istorica \nrelativa alla potente ed estesa prosapia de’CC. Guidi \nservono di norma delle generosità usate in simili casi dal \ngoverno della Rep. Fior. verso molti baroni e magnati di \ncontado, e danno inoltre un indizio dei primi catasti. \nAvvegnaché nel 23 agosto del 1273 fu proposta dalla \nSignoria, e nel 25 detto fu quindi approvata nel consiglio \ngenerale de’300, e speciale de’90, mentre era vicario in \ndetta città e Comune di Firenze per il rè Carlo d’Angiò \nmess. Roberto dei Roberti, la provvisione seguente: \n«Postochè il C. Guido Salvatico desidera di pagare i molti \ndebiti fatti dal padre suo C. Ruggero e dal di lui zio il fu \nconte Guido Guerra, non che dallo stesso C. Guido \nSalvatico, ed essendosi questi deciso riconsegnare al \nComune di Firenze gli uomini, le terre e castelli di Monte \nMurlo, di Monte Varchi, di Empoli, Monterappoli e di \nCreti, cioè, Vinci, Cerreto, Collegonzi, Musignano, e \nColle di Pietra , che il detto conte tiene tuttora sotto la sua \ngiurisdizione, fu proposta e approvata all’unanimità \nde’votanti in redenzione di quelle terre per il prezzo di lire \n8000 di fiorini piccioli. \nLa qual somma di 8000 lire la Signoria medesima ordinò \nche dovesse pagarsi dai paesi redenti, lascindo ai \nmagistrati delle respettive comunità la facoltà di repartire \nfra gli abitanti la rata che loro, toccava in proporzione \ndell’ammontare della lira, ossia dell’estimo dei loro beni; \nprout unicuique contigit ipsorum (Comunium) per soldum \net libram ....... \nQuindi sentito il parere degli Arringatori (oratori del \nConsiglio), e fatto il partito, fu deciso di tassare la \ncomunità d’Empoli di sua quota per lire 2165 e i soldi 10 \ndi fiorini piccioli, per esser scontata nella imposizione \ndella Lira, o in altra fazione pecuniaria che gli uomini di \nquella università dovrebbero in appresso pagare al \nComune di Firenze. \nSeguì poco stante l’effettuazione del pagamento per la \nredenzione delle terre e castella di sopra nominate, \nmediante una riformagione del 25 ottobre 1273 della \nSignoria di Firenze, colla quale fu dichiarato, che i figli, \nparenti, e tutti i fedeli che appartennero ai CC. Guido \nGuerra e Ruggiero conti Palatini in Toscana, come anche \n\n\n\nai loro consorti, restavano liberi e assoluti da ogni \nfazione, dazio, gravezza ed esazione che fosse stata \nimposta dalla Rep. Fior. e che in qualche modo il governo \navesse potuto da essi pretendere da essi, a partire dal 18 \nottobre 1273 in addietro, ecc. \nCotesta deliberazione fu distesa dal celebre Brunetto \nLatini, il quale ivi si sottoscrisse così: Ego Brunettus de \nLatinio notarius nec non scriba Consiliorum Comunis \nFiorentiae, omnia praedicta a me scripta in libro \nStantiamentorum inscripto Ranerio notorio publicanda \nmandavi....... \nMi lusingo che non sarà per rincrescere al lettore di aver \nio qui ecceduto i limiti consueti nel desiderio di render un \nqualche servigio alla storia connestandola, allorché calza \nl’occasione, a quella di alcune leggi dei secoli trascorsi, la \ncui memoria sembra tuttora sepolta frà le membrane degli \narchivj della Rep. Fior., di quel governo, che, vaglia il \nvero, tanti altri di quell’età nella scienza dell’economia \npubblica precedè. \nChe se la provvisione del 25 ottobre 1273 non facesse \naltro che destare la curiosità di conoscere quanto \nl’istituzione del catasto o il sistema d’imporre sui beni \nstabili, tanto in Firenze come nel suo contado, sia molto \npiù antica di quello che comunemente si crede, e come \nfino dal 1273 da ciascuna comunità ripartivasi, \nimponevasi, ed esigevasi l’estimo ossia la lira da’suoi \namministrati, cotesta curiosità potrà forse servire di \nsprone ad altri per rintracciare l’origine di molte leggi e \nregolamenti, modificati bensì rapporto al metodo, ma \nsempre in vigore alla nostra età. – Anche all’Articolo \nRICASOLI si vedrà che in quel popolo della Comunità di \nMontevarchi i beni stabili de’suoi abitanti furono descritti \nnell’alligazione dell’estimo del 1290, compresivi i \npossessi della nobil famiglia da Ricasoli che sin’allora \nerano stati esenti e privilegiati. \nNon solo il governo di Firenze, ma ancora quelli \nde’Comuni di Siena e Volterra intorno alla stessa epoca \navevano una specie di catasto. In prova di un tal vero mi \ngioverò di una deliberazione dell’8 gennajo 1283 fatta in \nMonticiano dal camarlingo di quel Comune, il quale come \nvicario del potestà determinò il dazio da pagarsi da un \nabitante di Monticiano a forma della Lira del Comune \npredetto , nella qual Lira (dice il documento) sono \nallibrati i beni di tutti gli uomini della stessa Comunità . – \nRispetto poi a Volterra fra le membrane di quella \nComunità avvene una del 1288, nella quale a forma degli \nstatuti Volterrani per ordine del potestà e del capitano del \npopolo fu stabilita la Libra o l’estimo nelle varie \ncomunità di quel distretto. \nNel quale anno 1288 un nuovo estimo fu pur rifatto in \nFirenze, di che ebbe notizia il Paganini che lo indicò nel \nVol. I della sua Opera della Decima. – Dico nuovo estimo , \npoiché una riformagione della Signoria di Firenze dei 12 \ndicembre 1293 nell’atto di confermare un privilegio \nemanato nel 10 febbrajo 1201 a favore degli eredi di \ndiverse persone che avevano contribuito alla presa di \nSemifonte ordina agli ufficiali e impiegati de’respettivi \ndicasteri di esimere quegli eredi dall’imposizione della \nLira, dalle Prestanze ecc. – (ARCH. DIPL. FIOR. Carte \ndel Conv. di S. Pietro a Monticiano, della Comunità di \nVolterra e dello Sped. di Bonifazio.) – Vedere l’Articolo \nGRANDUCATO DI TOSCANA. Vol. II pag. 496. \n\nIo non dirò altro della giustizia e della moderazione del \ngoverno guelfo di Firenze, che senza ripigliarsi ciò che \nnell’anno 1254 ai vari rami dei conti Guidi avea pagato, \ntornò a sborsare al C. Guido Salvatico una vistosa somma \nper riaverli. Era quell’istesso C. Guido Salvatico, cui fece \nrimprovero nel testamento sopracitato la sua ava C. \nBeatrice all’occasione di un legato di lire cento che gli \nlasciò dichiarando: «E di questo voglio che lo conte Guido \nSalvatico figlio che fu del C. Ruggeri figlio mio, stia \ncontento, e per niun altra ragione non possa e debba più \navere della mia eredità ...... Imperciocché egli non mi ha \ndati i miei alimenti, siccome dovea, e quando sono stata \ninferma quasi a morte non mi ha visitato, ne s’è portato da \nme, sì come dee fare nepote di sua avola.» \nAppellano poi al primitivo castello di Monte Varchi molte \nazioni guerresche ivi presso accadute, sia allora quando \nl’oste aretina nel 1287 si mosse contro i fuorusciti guelfi \nstati espulsi da Arezzo, i quali eransi refugiati in \nMontevarchi presidiato dai Fiorentini; sia allorché nel \nmarzo del 1289 altra mano di soldati mosse d’Arezzo in \nnumero di 300 uomini a cavallo e di 3000 fanti venendo \ninsino a Monte Varchi e guastando intorno il paese; \nquando arsono il borgo del castello, vale a dire il mercato \nnuovo di Montevarchi. – (G. VILLANI, Cron. Lib. VIII. \nCap. 115 e 127.) \nIl castello col distretto di Montevarchi, alla seconda \ncompra fatta dal governo, fu incorporato al contado \nfiorentino, e in quanto alla giurisdizione poco temp o dopo \nfu assegnato al vicario di S. Giovanni, appena stata \nedificata questa nuova Terra. \nInfatti correva l’anno 1312 quando l’Imperatore Arrigo \nVII, movendo le sue armate contro Firenze, a dì 12 \nsettembre, entrò nel contado fiorentino; e prima di tutto \n(dice G. Villani) gli fu renduto il castello di Caposelvole \nin su l’Ambra, e poi si pose ad oste al castello di \nMontevarchi, il quale era ben guernito di soldati. Con \npoca varietà racconta il fatto medesimo uno storico del \nseguito di quell’Imperatore, cioè, il vescovo di Butrinto, il \nquale parlando della mossa di quell’esercito da Arezzo, \ndice, che nella prima notte entrò nel contado fiorentino \ndavanti il castello di Montevarchi. De Arretio recessit \nDominus Imperator, circa festum Nativitatis Beatae \nVirginis, et prima nocte fuit in comitatu florentino ante \ncastrum Montis Varchi. Homines castri mane tortissime \ndefenderunt se contra insultus Teiutonicorum ecc. \n(NICOLAI EPISC. BUTHRIN in Itin. Henrici VII). \nNon è ben chiaro se i nominati scrittori volessero riferire \nalla Terra piuttostochè al Castello di Montevarchi, giacchè \nquella e non questo era situata sulla strada maestra \nfiorentina; tanto più che il Villani dichiara, che quel \nMontevarchi aveva le mura basse, in guisa che i cavalieri \ndell’Imperatore combattendo a piè, e con le scale salendo \nalle mura non temeano saettamento, ne gittamento di \npietre, sicché gli assaliti s’arrenderono al terzo dì, o \npiuttosto al secondo, come asserì il vescovo prenominato. \nFavorisce quest’ultima opinione una provvisione della \nSignoria di Firenze del 19 aprile 1289, colla quale fu \ndeliberato, che si dessero 2000 lire per l’annona da riporsi \nnella Terra di Montevarchi per il vitto dell’esercito che \ndoveva marciare contro gli Aretini, poco innanzi la gran \ngiornata di Campaldino, la qual circostanza indurrebbe \nquasi a credere che già il mercatale di Montevarchi fosse \n\n\n\nstato accerchiato di mura, come paese di frontiera verso \nArezzo. \nLascia però la cosa meno equivoca il fatto che accadde \nnel 1328, altroché il governo di Firenze, ad oggetto di \npremunirsi contro le armi di Lodovico Bavaro, fece \nfortificare tutte le terre e castella murate del Val d’Arno di \nsopra e di sotto, fra le quali furono tra le prime \nMontevarchi, S. Giovanni, Castelfranco di sopra, ecc. \nMa l’avvenimento del 1352, quando Pier Saccone con le \ngenti degli Ubertini, e co’Pazzi del Valdarno prese e \nsaccheggiò il borgo di Figline, passando in vicinanza a \nMontevarchi, darebbe a supporre che quest’ultimo paese \nfosse stato munito in guisa da non essere sì facilmente \nsorpreso, siccome fu assalito quello di Figline, sebbene \nanch’esso circondalo di torri e di muraglie. Comunque \nsia, può dar qualche segno dell’importanza in cui era già \nsalito questo paese il sapere, che i comunisti di \nMontevarchi compilarono il loro primo statuto municipale \nnel marzo del 1325, quando vi risedeva per potestà mess. \nNiccolò di Lottieri da Filicaja cittadino fiorentino. – \n(ARCH. DIPL. FIOR. Carta del 25 marzo 1376 del \nConvento dei Minori Francescani di Montevarchi). \nDopo che la città di Arezzo fu assoggettata e riunita col \nsuo territorio al dominio fiorentino (anno 1338) e dopo \nche il suo popolo, intesa la cacciata del duca d’Atene, si \nvolle emancipare dalla giurisdizione di Firenze, non è \nimprobabile che volendo provvedere alla sicurezza dello \nstato, e nel tempo stesso tenere in soggezione gli Aretini, \npiù regolari fortificazioni e più solide mura dalla Signoria \nintorno a Montevarchi fossero ordinate. Le quali mura \ncompresavi la rocca, sono per avventura le fabbriche più \nantiche della Terra attuale; avvegnachè gli edifizj tutti \ntanto sacri quanto profani, tanto pubblici come privati, nel \ntotale appariscono moderni, o modernamente restaurati, \ningranditi, nobilitati. \nChe se ciò non ebbe effetto allora, nè quando la \nrepubblica Fior. inviò spaccciatamente nel 1388 il suo \ngenerale Giovanni Auguto con 1200 lance a Montevarchi, \nse non fu in quell’occasione, certamente nel 1452 la \nSignoria assegnò dalla cassa delle condannagioni del \nVicario del Val d’Arno superiore una somma di denaro da \nimpiegarsi nella riparazione delle mura di Montevarchi. – \n(RIFORMAG. DI FIRENZE). \nTanto in quello, come ne’secoli posteriori Montevarchi \naderì costantemente e si mantennne fedele al governo \ndella Rep. Fiorentina, per cagione di che all’epoca del \npassaggio dell’esercito Cesareo-Papale comandato dal \nPrincipe d’Orange, nel tempo che soprastette (nel \nnovembre dell’anno 1529) a Montevarchi, a S. Giovanni e \na Figline, non è possibile a credere, scriveva il Varchi \nstorico contemporaneo, i danni di tutte le sorte che vi \nfecero così fanti, come cavalli, per modo che gli abitanti \ns’erano fuggiti a torme senza avere avuto agio di levar via \naltro che alcuna parte delle robe più sottili. – (VARCHI \nStor. Fior. Lib. X.) \nCaduta Firenze, gli abitanti di Montevarchi al pari che \nquelli degli altri paesi della estinta repubblica prestarono \nobbedienza al governo Mediceo, durante il quale periodo \nniun importante ricordo ci fornisce la sua storia, se si \neccettuino le confische delle possessioni di molti ribelli al \nDuca Cosimo I, con le quali più tardi fu costituita una \nvasta fattoria della corona granducale. – Vedere l’Articolo \n\nseguente Comunità di Montevarchi. \nQuesto paese finalmente al pari di tanti altri della \nToscana, variando la sua sorte, provò un sollievo grande \ned efficace mercé de’saggi quanto magnanimi \nprovvedimenti, coi quali la regnante dinastia Austro-\nLorenese ha saputo migliorare lo stato economico e \nmorale di questa bella parte d’Italia. \nChiese e stabilimenti pii. – La canonica di S. Lorenzo a \nMonte Varchi, come si è già avvertito, portava questo \ntitolo sino dalla metà del secolo XIII, quando era \ncompresa sotto il pievanato di S. Giovanni a Cavriglia. \nDella qual cosa fa testimonianza non solamente un \nistrumento del 1254, ma ancora il testamento della \ncontessa Beatrice madre del C. Guido Guerra già suo \npatrono. Ai quali due documenti deve aggiungersi una \npergamena inedita del 1270, nella quale si tratta della \nstessa canonica di S. Lerenzo, mentre dal vescovo di \nFiesole si erigeva in chiesa battesimale. \nEssendoché in detto anno il prete Farinata priore della \ncanonica di S. Lorenzo a Montevarchi avendo supplicato \nil Vescovo Mainetto a volersi degnare di concedere alla \nsua chiesa il sacro fonte per cagione della troppa distanza \ndalla pieve di Cavriglia, per le pioggie e per le guerre che \nallora in quelle parti infierivano, il vescovo predetto con \ndecreto del 22 febbrajo 1270 (1271 stile comune) innalzò \nla prioria di Montevarchi agli onori di chiesa battesimale \ncol concederle tutti i diritti spettanti alle chiese plebane; e \nnel tempo stesso assoggettava alla nuova pieve le seguenti \nquattro chiese succursali, cioè, la Canonica di S. \nTommaso, la cappella di S. Giorgio a Villole, la cappella \ndi S. Maria a Moncione, la cappella di S. Marco a Poce \ncon ogni specie di sottomissione e riverenza, salvo il \ndiritto della madre chiesa fiesolana, e la giurisdizione \ncanonica. Inoltre nello stesso decreto sono designati i \nconfini territoriali della nuova pieve di Montevarchi, a \npartire dal Monte Asciutto sino al Monte di Sereto, e di la \nscendendo dal lato di settentrione verso il rio che corre a \npiè di Limontulo, e quindi per Rimaggio nel fosso di \nRicasoli, e di là sino all’Arno. – Dal lato opposto i confini \nerano determinati dal fosso di Rismazio fino a Rimario, \n(forse l’attual torrente Dogana) che termina in Arno. – \n(ARCH. DIPL. FIOR. Carte dell’Arch. gener.) \nChe però questo documento archetipo non ottenesse la sua \npiena esecuzione e che tutto al più si limitasse a erigere un \nfonte battesimale nella canonica di Montevarchi, lo dà a \ndivedere non solo il catalogo delle chiese della diocesi \nfiesolana redatto nel 1299, e pubblicato dal Lami (Mon. \nEccl. Flor. pag.1500 a 1504), nel quale le chiese di S. \nTommaso (S. Tommè) di Moncione, di Poce (S. Marco), \ndi Villole, e la stessa canonica di Montevarchi, anche \nallora dipendevano dalla pieve di Cavriglia; e lo dichiara il \nfatto, giacchè la canonica di S. Lorenzo a Montevarchi \nfino al 1561 portò costantemente il titolo di prioria, e non \ngià quello di pieve; ma sopra tutto lo dimostra lo stato \ncostante dell’antica pieve di Cavriglia che anche \nattualmente ha sottoposte alla sua giurisdizione le \ncappelle, o chiese parrocchiali di sopra rammentate. \nFinalmente con bolla del Pontefice Pio IV nell’anno 1561, \nla prioria di S. Lorenzo a Montevarchi fu dichiarata \npropositura, ed il primo ad esserne insignito fu il celebre \nBenedetto Varchi. – (MEMOR. VALDARNESI. Vol. I. \npag. 115.) \n\n\n\nMa ciò che recò gran lustro alla stessa chiesa parrocchiale \nfu il sacro pegno che chiuso in pisside aureo-vitrea vi recò \nil conte Guido Guerra figlio di Marcovaldo contenente la \nreliquia insigne del Latte della B. Vergine Maria; reliquia \nche si crede donata a quel toparca dal rè Carlo I d’Angiò \ndopo la vittoria di Benevento. Sulla pia tradizione di quel \nprezioso pegno diceva un autore distinto fiorentino del \nsecolo XIV che la fede è buona, e salva ciascuno che \nl’ha, e che chi archimia sì fatte cose, ne porta pena in \nquesto e nell’altro mondo . \nLa cappella del S. Latte, traslocata, sono circa 130 anni \nnel marmoreo e insieme pesantissimo altar maggiore, la \nlunga mano è amministrata con le sue rendite da un’Opera \nsotto il titolo di fraternita di S. Maria del Latte. – Ad essa \nappartiene tra i molti arredi sacri un prezioso lavoro d’arte \nconsistente in un reliquiario di argento che dalla forma e \nda un crocifisso ivi confitto, porta il nome di Croce. – Fu \nesso da molti tenuto per opera di Benvenuto Cellini; ma in \nun libro di saldi dal 1526 al 1579 appartenuto a detta \nFraternita leggesi, che a di primo giugno 1551 furono \npagate a Piero di Martino orafo di Firenze per conto \ndella Croce lire 1288. E nel libro de’Partiti della stessa \nFraternita trovasi la conferma dell’artista che la fece sotto \nl’anno 1551 con le seguenti parole: a recipiendo a Piero \nMartini de’Spigliati aurifice Crucem cum Crucifixo dict. \nConfratr. etc. ... \nRisale al principio del secolo XIV, se non prima, la \nedificazione della chiesa di S. Lodovico coll’annesso \nconvento de’Frati Minori Conventuali in Montevarchi, \npoichè di una elemosina annua concessa a quei religiosi \ndalla comunità si fa menzione in una rubrica dello statuto \nspeciale del 1325 di sopra rammentato. – (ARCH. DIPL. \nFIOR. Carte di detto Convento.) \nSoppressa che fu quella famiglia religiosa (anno 1809) \nvenne traslocata costà la sede del parroco di S. Andrea, \ndetta di Cennano da un’antica chiesa situata sopra un \npoggetto contiguo al paese, quindi trasporta dentro la \nTerra di Montevarchi allorché nel 1639 ebbe luogo una \npermuta con la parrocchia di S. Maria a Moncione che il \nvescovo di Fiesole cedè alla diocesi aretina in cambio \ndell’altra di Cennano portata in Montevarchi. Vedere \nCENNANO nel Val d’Arno superiore. \nNel soppresso convento di S. Lodovico, oltre la canonica \nper l’abitazione del parroroco preposto, furono collocate \nle pubbliche scuole; ed un’altra porzione della fabbrica \nvenne assegnata al museo fossile nazionale \ndell’Accademia Valdernese, ossia del Poggio, dopo la sua \nistituzione, o voglia dirsi restaurazione, accaduta nel \n1804. \nIl soppresso monastero delle Agostiniane per le cure di \nalcuni e distinti Montevarchesi, e restauratori a un tempo \ndell’Accademia Valdarnese, è stato convertito in un \nutilissimo stabilimento; essendochè fino dal 1825 vi sono \nstate aperte tre scuole Normali per le fanciulle, le quali in \nnumero di circi 170 giornalmente vi sono istruite non solo \nnelle arti domestiche, ma nel leggere e scrivere, e \nspecialmente nel tessere tappeti, tele operate di ogni \nqualità, serviti da tavola all’uso di Sassonia, ecc. ecc. \nmediante telaja opportune, ed un costante zelo di quei \ncittadini per il bene della propria patria. \nAnche la scuola di reciproco insegnamento, attivata in \nMontevarchi nel luglio 1819, può dirsi tra le prime aperte \n\nin Toscana. Essa è frequentata da oltre 50 fanciulli, tutti \ndella classe degli artigiani. \nDal prospetto statistico del 1834, redatto e reso di \npubblica ragione dal segretario generale di \nquell’Accademia, resulterebbe, che i giovinetti dei due \nsessi frequentanti a quell’epoca le scuole pubbliche e \nprivate di Montevarchi, ascendevano a 17 fanciulli per \nogni cento abitanti dei due sessi e che tre quinti almeno di \nquelli, i quali ricevevano una giornaliera istruzione, ne \ntraevano buon profitto. Cotesto quadro onora grandemente \nle cure degli accademici Montevarchesi e la favorevole \ndisposizione del popolo, onde sperare che possano \nprogredire in civiltà e migliorare in benessere e in morale \nle generazioni che succederanno. \nL’unico convento di religiosi superstiti è quello \nde’Cappuccini, edificato fino dal secolo XVI nel luogo \ndove fu l’antico castello di Montevarchi. \nSebbene manchi attualmente uno spedale per i malati \npoveri del paese, non mancano però soccorsi caritatevoli \nper assisterli alle proprie abitazioni. Altronde non meno di \nquattro spedaletti contava questa comunità, fra dentro e \nfuori del paese, ne’tempi trapassati. Il primo era situato \nsul vicino poggetto presso la chiesa di S. Michele alla \nGinestra; il secondo, che dicevasi di S. Antonio di Vienna , \nera sulla strada maestra fuori della porta Aretina; il terzo \nnel popolo di Ricarsoli, e il quarto di S. Maria del \nPellegrinaggio dentro Montevarchi. \nDello spedale di S. Michele alla Ginestra, convertito poi \nin un Mon. di donne, ed attualmente in una parrocchia \nportatavi dalla cura di Pietravelsa , fu dato un cenno \nall’Articolo GINESTRA DI MONTEVARCHI. \nL’altro spedaletto per alloggiare i pellegrini sotto il titolo \ndi S. Antonio di Vienna, alla porta Aretina di \nMontevarchi, fu soppresso nel secolo passato. \nIl titolo che ebbe di S. Antonio di Vienna indicherebbe \nessere appartenuto in origine ai Canonici Regolari \ndell’ordine di S. Antonio di Vienna nel Delfinato, i quali \npossedevano molti altri spedaletti sparsi per la Toscana, \ndove essi avevano altrettante Percettorie. – Vero è che dai \ndocumenti del secolo XVI apparisce che l’ospedale di S. \nAntonio di Vienna presso Montevarchi era pervenuto \nnella casa Cerrini di detto luogo, almeno dopo che \nMariotto di Giuliano di Mariotto Cerrini ne fu investito \nospitalario con l’approvazione de’capitani della \nCompagnia del Bigallo, alla quale Compagnia lo spedale \nmedesimo fino dal 1534 era stato aggregato, e dal cui \nufizio i suoi beni furono in seguito amministrati. \nPiù remota ancora è la notizia dell’altro spedale esistito a \nRicasoli sotto il titolo di S. Maria, mentre trovasene \nmenzione in un atto di ultima volontà rogato in Firenze li \n17 marzo del 1399, col quale donna Francesca di \nNiccoluccio di Arrigo de’nobili da Ricasoli lasciò allo \nspedale di S. Maria a Ricasoli, un legato perpetuo di staja \ndieci di grano per anno, ed un altro consimile assegno essa \nfece a favore de’Frati Minori in Montevarchi. – (loc. e \ncarte citate.) \nUn quarto spedaletto doveva trovarsi in Montevarchi nella \nCompagnia della B. Vergine del Pellegrinaggio, dove nel \n1551 fu eretto il Monte Pio, l’unico in tutto il Val d’Arno \nsuperiore, assegnandogli i capitali di quella e di altre due \ncompagnie laicali, ascendenti attualmente a circa a \n250,000 lire fiorentine. \n\n\n\nMa la pia istituzione, donde il paese attinge i mezzi più \nconfacenti agli attuali bisogni de’poveri della comunità di \nMontevarchi, può dirsi quella fondata fino dal sec. XVI \nper disposizione testamentaria di un benemerito \nconcittadino; voglio dire per opera di ser Andrea Bartoli \nda Montevarchi, il quale lasciò lutto il suo patrimonio a \nbenefizio degl’idigenti della sua patria, affinchè la sua \nrendita fosse impiegata in tanti sussidj dotali di lire 210 \nciascuno a favore di quelle fanciulle oneste, che con la \nloro buona condotta se ne fossero rese meritevoli. \nSopra la proposizione fatta al governo nel 1816 dal \ngonfaloniere di Montevarchi di quel tempo, sig. \nFrancesco Martini, fu adottato il progetto di commutare la \nvolontà testanentaria del Bartoli in altro provvedimento \nutile, ma più analogo a sollevare gli attuali bisogni del \npovero; cioè col soccorrere a domicilio i malati indigenti, \ni vecchi impotenti e mendichi, le famiglie incapaci di \nprovvedersi di sussistenza; col promuovere, mediante \nl’istruzione, una maggiore attitudine al lavoro nelle \nfanciulle; col premiare quelle che si fossero distinte con \nsaggia condotta dotandole; e finalmente col provvedere \nalla sorte di quei giovinetti che dassero buone speranze di \nprofitto negli studj, fondando per essi due posti \nnell’Università a Pisa, e uno nell’Accademia delle Belle \nArti in Firenze. \nSi pratica in Montevarchi nel giovedì uno de’più copiosi \nmercati. A tale effetto stà costruendosi nella piazza \ncentrale un grandioso loggiato di pietra arenaria lavorato a \nbozze con nove arcate di fronte che occupano tutta la \nparete occidentale della lunghezza di braccia 63, nella \nlarghezza di braccia 9 e soldi 4. \nPeraltro provvedimento sovrano si sta pure edificando \nfuori della porta Aretina sul torrente Dogana un nuovo \npiù largo e più comodo ponte di pietra serena. \nQuesta Terra è stata culla di molti chiari uomini, tra i \nquali citerò il sacerdote Raffaello Magiotti, e il di lui \nfratello Lattanzio dottore in medicina che studiarono \nGeometria presso Galileo. Il primo di essi inoltre fu \nscolaro del padre Castelli e autore di una Lettera al \nPrincipe D. Lorenzo de’Medici stampata in Roma nel \n1648 col titolo di: Renitenza certissima dell’acqua alla \ncompressione, Raffaello Magiotti fu impiegato in qualità \ndi scrittore nella Biblioteca Vaticana, dove lungo tempo \ndimorò consigliando Galileo a stampare specialmente i \nsuoi Dialoghi, eminente parto di quel divino ingegno. – \n(NELLI, Vita di Galileo T. II.) \nRammenterò sopra tutti Benedetto Varchi, il quale se non \nvisse, nacque in Montevarchi patria del di lui padre ser \nGiovanni notaro, uomo di dottrina e prudenza dotato, \nsiccome tale fu qualificato nelle sue epistole dall’amico \ndon Delfino, Maggior di Camoldoli. Fra gli artisti ebbero \norigine in Montevarchi Francesco Monchi e Massimiliano \nSoldani distinti scultori; mentre di altri uomini illustri \nnativi di questo paese trovasi copioso registro nel Vol. I \ndelle Memorie Valdarnesi, cui per avventura si potrebbe \naggiungere quel Maestro Francesco Cattani da \nMontevarchi, a persuasione del quale gli abitanti di Poppi \npatteggiarono la resa del loro castello assediato nel 1529 \ndall’oste Cesarea-Papale, a condizione però che essi non \nfarebbero niente più di quello che avesse decretato la \nSignoria di Firenze. – (VARCHI Stor. fior. Lib X). \n \n\nCENSIMENTO della Popolazione della Terra di \nMONTEVARCHI a quattro epoche diverse, divisa per \nfamiglie. \n \nANNO 1551: Impuberi maschi -; femmine -; adulti \nmaschi -; femmine -; coniugati dei due sessi -; \necclesiastici dei due sessi -; numero delle famiglie 479; \ntotalità della popolazione 2002. \nANNO 1745: Impuberi maschi 322; femmine 283; adulti \nmaschi 416; femmine 518; coniugati dei due sessi 674; \necclesiastici dei due sessi 76; numero delle famiglie 462; \ntotalità della popolazione 2289. \nANNO 1833: Impuberi maschi 515; femmine 499; adulti \nmaschi 432; femmine 573; coniugati dei due sessi 1191; \necclesiastici dei due sessi 29; numero delle famiglie 697; \ntotalità della popolazione 3249. \nANNO 1839: Impuberi maschi 515; femmine 527; adulti \nmaschi 567, femmine 683; coniugati dei due sessi 1261; \necclesiastici dei due sessi 44; numero delle famiglie 603; \ntotalità della popolazione 3602 \n \nComunità di Montevarchi. – Il suo territorio occupa una \nsuperficie di 15929 quadrati dei quali 593 sono presi da \ncorsi d’acqua e da pubbliche strade. – Nel 1833 vivevano \nfamiliarmente costà 8077 persone, a proporzione di circa \n425 abitanti per ogni miglio toscano quadrato di suolo \nimponibile. \nConfina con altre sette comunità. Mediante il fiume Arno \nfronteggia in faccia a grecale con le Comunità di \nTerranova e di Castiglion Umbertini, rimotando \ndirimpetto alla prima il fiume prenominato per il tragitto \ndi circa miglia toscane due e mezzo, a partire dall’estremo \npunto della strada detta della Gruccia, dove fluisce in \nArno il torrente del Quercio, sino allo sbocco del borro \nCamoni, dove continua per altre due miglia toscane la \nComunità di Castiglion Ubertini, la quale lascia sull’Arno \nalla confluenza del torrente Ricavo. Costì voltando da \ngrecale a scirocco-levante mediante il torrente Ricavo ha \ndi fronte il territorio de’cinque comuni Distrettuali di Val \nd’Ambra fino alla strada R. Aretina, dove sottentra a \nlibeccio la Comunità del Bucine, colla quale l’altra di \nMontevarchi rasenta la strada R. medesima dirigendosi da \nscirocco a maestrale sul ponte di Caposelvi. A questo \npunto lascia a destra la strada R. per rimontare col torrente \ndi Caposelvi, ossia di Trigesimo, nella direzione di \nlibeccio, sopra la Torre di Mercatale sino al Poggio \nasciutto. Costà succede il territorio della Comunità di \nGajole, mediante il torrente Starda tributario del \nCaposelvi, con cui la Comunità di Montevarchi piega, da \nprimo a ostro, poi verso libeccio per salire sul fianco \nmeridionale del poggio di Sinciano, e passando fra \nquest’ultimo casale e l’altro di Starda, prende la via \npedonale tracciata sul crine dei Monti del Chianti sino a \nche oltrepassata la chiesa di Villole entra sulla strada \nmulattiera che viene da Monte Gonzi. A questo punto \ndiscende il monte nella direzione di maestro per andare a \ntrovare le prime scaturigini del borro del Doccio, dove \ncessa la Comunità di Gaujole e sottentra di faccia a \nponente e poi a maestro quella di Cavriglia. Con \nquest’ultima la nostra di Montevarchi riscende nel Val \nd’Arno mediante il borro del Doccio, poi per il Rimaggio, \nin cui il Doccio influisce, e finalmente per la strada \n\n\n\ndenominata della Selva, con la quale le due Comunità \nvanno a sboccare nel torrente del Quercio. Costì cessa la \nComunità di Cavriglia e viene a confine la Comunità di \nSan Giovanni, insieme con la quale l’altra di Montevarchi \nprende la direzione di libeccio a grecale lungo il torrente \ndel Quercio che le accompagna all’Arno, nella cui ripa \nopposta ritrova la Comunità di Terranuova. \nFra i maggiori corsi d’acqua che rasentano, o che passano \nper la Comunità di Montevarchi, oltre l’Arno che la \nfiancheggia dal lato di grecale, scorre a levante del \ncapoluogo l’ultimo tronco dell’Ambra , cioè dal ponte di \nLevane sino all’Arno; così il torrente Caposelvi , ossia il \nTrigesimo , che dal lato di scirocco e levante le serve quasi \nsempre di confine per il lungo corso di circa sei miglia \ntoscane. \nAnche i torrenti Giglio e Dogana , in cui si vuotano molti \ninfluenti minori, attraversano per varie miglia, uno a \nlevante l’altro a ponente del capoluogo, la porzione più \ncentrale della comunità, mentre per la cateratta della Nave \nentra dall’Arno un corpo d’acqua che scorre per la \npianura di Montontevarchi mediante un canale artificiale, \ndenominato Berignolo, il quale reca alla pianura di \nMontevarchi e di San Giovanni un doppio benefizio, sia \nper i mulini che mette in moto, come ancora per le \ncolmate che porta ai campi, situati a destra e a sinistra \ndella strada regia Aretina. \nUna delle maggiori prominenze del suo territorio può dirsi \nquella della criniera de’monti del Chianti fra Starda e \nVillole, la qual criniera costituisce la propaggine a \nmaestrale di Monte Luco della Berardenga, di cui a suo \nluogo si accennò l’elevatezza ascendente a 1400 braccia \nsopra il livello del mare. \nL’ossatura di questa giogana consiste per la massima \nparte di macigno o tufo arenario, composto di più o meno \ngrossi granelli di quarzo, di calce, di allumina e di mica. \nIn alcune insenature dei monti scuopresi sottostante al \nmacigno il calcare compatto (alberese), mentre in altre \nsituazioni della pendice orientale e settentrionale di quelle \npendici il calcareschistoso compatto visibilmente alterna \ncol macigno, oppure col galestro Generalmente per altro \ncotesti poggi, spettanti al terreno secondario, nascondono \ni loro fianchi inferiori sotto un altissimo deposito di terra \ntufacea argillo-silicea di tinta giallastra, e talvolta \ncenerognola, il qual deposito costituisce non solo le \ncolline dei distrutti castelletti di Montevarchi e di \nCennano fino sul poggio di Rendola, ma ancora i così \ndetti Pianacci sottostanti alla chiesa parrocchiale di S. \nMarco a Moncioni. È un terreno alluviale, che si alza \ncirca 420 braccia sopra la pianura attuale del Valdarno, e \nche serve per avventura di criterio onde conoscere a qual \nlivello potè alzarsi la Valle superiore dell’Arno innanzi \nche questo fiume in tempi remotissimi si scavasse un più \ndepresso passaggio per la gola dell’Incisa. \nAveva Gio. Targioni-Tozzetti sino dal 1745 con somma \navvedutezza nel suo viaggio pel Val d’Arno superiore \ncontemplate cotante dirupate collinette artificiali, che \ndalla bassa pianura terminano presso che tutte ad una \nstessa altezza, posando addosso alle incavate pendici \nde’monti che contornano la Valle, formati, come egli \ndisse, di pietra serena o da calcina in strati diversamente \ninclinati all’orizzonte con alcuni suoli tramezzo di diverse \npietre più tenere. Aveva veduto che quest’alti-piano era \n\ncomposto di creta, di rena o di ghiaja e di diversi corpi \norganici distribuiti in molti distinti strati costantemente \nparalleli all’orizzonte. Aveva egli prima di ogni altro \nosservato, che quest’alti-piano era stato ridotto e \nconvertito in tante colline, perte staccate tra loro, parte \ncontinuate per lungo tratto, precipuamente dove esse non \nfurono tanto rose dai torrenti. Aveva visto che là dove \ncoteste colline posano addosso alle pendici de’monti, le \nloro vette sono perfettamente piane e distese per una \nmedesima linea orizzontale, dimmodochè parecchie delle \ncosì dette colline del Val d’Arno superiore, che sono piu a \nridosso de’monti fiancheggianti a destra e a sinistra la \nValle dell’Arno, pianeggiano nella loro cima per lungo \ntratto; come, per esempio nè Pianacci sopra Montevarchi, \nnel Pian d’Avane e Pian Franzese nelle contigue \ncomunità di Cavriglia e di San Giovanni; e nel lato \nopposto della stessa valle nei così detti Pian Travigne, \nPian di Castel Franco, Pian di Scò, Pian di Cascia ecc. A \ncotesta serie di alti-piani alluviali, che sono per \nogn’intorno addosso ai monti facenti corona al Val d’Arno \nsuperiore, si confanno mirabilmente le espressioni di Cajo \nPlinio giuniore, quando descrisse la sua possessione nel \nterritorio Tifernate, cioè: Pingues terrenique colles: neque \nenim facile usque saxum occurrit, etc. \nIn quanto alla coltura agraria di questa Comunità può dare \nuna soddisfacente e giusta idea l’articolo testè pubblicato \nnel Giornale agrario toscano (N.° 55) dell’agronomo sig. \nGiorgio Perrin proprietario della fattoria di Petrolo nella \nparrocchia di Galatrona, la cui contrada è limitrofa alla \ncomunità di Montevarchi. Dal quale scritto si rileva, che \nla coltura del terreno, costà è tutta nelle mani de’contadini \nmezzajuoli, e che la rotazione agraria dei campi \ncomunemente suol essere triennale; comecchè il suddetto \npossidente abbia adottato con buon successo la \nquadriennale per le terre vitate e olivate; mentre per quelle \nnude la rotazione è di 12 anni. \nNon vi sono prati naturali, sebbeno molti luoghi vi si \npresterebbero per le vene d’acqua che scendono perenni \ndai poggi superiori per irrigarli. I prati artificiali \nconsistono in pochi campi per lo più seminati di trifoglio \nincarnato, più di rado di trifoglio pratense e di erba \nmedica. La lupinella dai tentativi stati fatti non pare che \npossa prosperare in questa contrada. \nUn solo possidente da pochi anni fa coltivare con profitto \nle patate e le barbebietole. – L’orticoltura si pratica lungo \nil canale Berignolo nella più bassa e più pingue pianura, \nma non per questo ai soli ortaggi si limita il coltivatore, \nche vuole ne’suoi campi mietere il grano, raccgliere frutti, \nlegumi, granturco, canapa, lino, e fare anche una copiosa \nvendemmia, benchè il vino che se ne cava non sia molto \ngeneroso, e che non senza rischio arrivi sino all’estate. \nAll’incontro generoso è il vino di collina, sebbene formato \ndi un miscuglio di troppe uve. Ma il prodotto degli olivi, \nche prosperano non solamente nell’alti-piano, ma anche \nnei fianchi superiori de’monti situati a ostro e libeccio di \nMontevarchi, forma una delle principali risorse del \npossidente terriero e del colono. \nDopo l’olivo gli alberi da frutto più utili sono i gelsi, stati \nun dì più abbondanti che ora nol sono nel Val d’Arno \nsuperiore, e che forniscono coll’alimento de’filugelli \nun’eccellente qualità di seta alla Toscana. I loro bozzoli \ndurante la raccolta si portano due volte per settimana a \n\n\n\nMonte Varchi, dove esistono 52 caldaje, ma nessuna \nbigattiera, nè alcuna filanda a vapore. \nLe foreste di alto fusto, le selve di castagno, quelle cedue \nda fascine, da cataste e da palina scarseggiano \nnell’alti-piano, e sono piuttosto copiose nella parte \nsuperiore della Comunità, ma senza una maggior \nsorveglianza e un qualche provvedimento forestale coteste \nforeste andranno vieppiù deteriorando, sia per la pastura \ndelle capre che vi pascolano, distruggendo i rampolli, sia \nper le giornaliere rapine dei pigionali che cresciuti \nvistosamente di numero e senza trovare lavoro, si gettano \nsulle foreste che devastano, gli uomini tagliando le querci \ne i pali, le donne e i ragazzi caricandosi delle legna \nminute. \nTanto i boschi dell’alti-piano quanto quella parte olivata e \nmontuosa abbondano specialmente di scope e di ginestre, \nche i contadini una volta dicioccavano ogni 10 o 12 anni, \ned ora ogni tre o quattr’anni, per seminarvi la segale. Nel \ncaso del dicioccamento il possidente fornisce il seme e \nnon lo preleva alla raccolta. \nLa coltivazione de’campi nella pianura inferiore è andata \naumentando distesamente mediante l’impulso benefico \ndato dal Gran Leopoldo che creò molti piccoli e laboriosi \npossidenti nella classe dei contadini, cui fece repartire nel \n1783 a titolo di livello perptuo, per un canone mite, \nl’estesa fattoria di Montevarchi che la Corona granducale \nvi possedeva fino dai tempi di Cosimo I, formata in gran \nparte co’beni dei suoi ribelli. La qual fattoria nel 1582, dal \nG. D. Francesco I fu lasciata a D. Antonio suo figlio \nnaturale, che la godè finchè visse. \nUn altro benefico impulso a migliorare la sorte di questa \npianura derivò dal magnanimo motuproprio, col quale \nLeopoldo I si degnò condonare ai piccoli possidenti del \nVal d’Arno superiore il vistoso debito che essi avevano \ncol governo per le spese di quel fiume. – Vedere \nFIGLINE (V. II pag. 137) e SANGIOVANNI, Comunità. \nOgni podere ha un pajo di bovi, una vacca, un asino o un \ncavallo, con 20 o 30 pecore e due o tre majali; la \nmancanza di foraggio non permete di tenervi un maggior \nnumero di bestie da frutto. \nI possidenti e i fattori hanno un cavallo che serve solo alla \nsella, o al calesse. \nIn generale il clima di questa comunità è temperato, l’aria \nsalubre, le malattie epidemiche rarissime, e di frequente \ngli uomini vi sorpassano 80 anni. \nLe colline e le pendici de’monti su periori sono soggette \nin estate alla siccità per la scarsezza delle piogge, che \nsogliono venire respinte di là verso ponente e maestrale \nda costanti correnti che soffiano dal Monte Luco e dalla \ngiogaja che si distende verso Coltibuono. Altronde cotesta \ncircostanza libera il paese dalla grandine nel tempo che le \ncontrade limitrofe non di rado da quella meteora restano \ndevastate. \nMediante il regolamento del 23 maggio 1774, col quale il \nG. D. Leopoldo I organizzò 1’amministrazione economica \ndelle 36 comunità del contado fiorentino, questa di \nMontevarchi si componeva dei seguenti popoli; 1.° S. \nLorenzo in Montevarchi; 2.° S. Andrea a Cennano in \nMontevarchi; 3.° S. Martino a Levane; 4.° S. Lorenzo a \nCaposelvi ; 5.° S. Croce a Pietraversa; 6.° S. Tommaso a \nS. Tommè; 7.° S. Maria a Moncioni; 8.° S. Marco a \nMoncioni; 9.° S. Pietro a Sinciano; 10.° S. Maria a \n\nRicasoli. \nFra le industrie più rilevanti di Montevarchi, dopo quella \ndella trattura della seta, si possono contare le fabbriche di \ncappelli di feltro che danno occupazione e sussistenza a \ncirca 40 lavoranti. \nLe telaja per tappeti di lana e pelo, e per telerie e tovaglie \na opere introdotte nelle scuole Normali, sono altrettanti \noggetti d’industria speciale a questo paese. \nAl tempo della Rep. Fior. la filatura della lana si teneva \ncostà per conto dell’Arte di Firenze, siccome lo dichiara \nuna lettera del 18 aprile 1550 scritta da Giovanni Vettori a \nnome dei conservatori di quell’arte al potestà di \nMontevarchi. \nFra le officine di ferro e di bronzo fuso si conta una \nfabbrica di orologi da torre, e una fonderia di campane. \nLa potesteria di Montevarchi dopo la legge dell’ag. 1838 \nriunì alla sua la giurisdizione civile quella soppressa del \nBucine, oltre la giurisdizione che aveva sopra le Comunità \ndi Montevarchi, di Castiglion Fibocchi, ossia de’due \nComuni distrettuali di Laterina, e di Castiglion Ubertini. \nCosì la sua cancelleria comunitativa serve alle predette \ncinque comunità e a quella di Pergine, ossia delle Cinque \nComunità distrettuali di Val d’Ambra. – (ERRATA : \nL’ingegnere di Circondario risiede in San Giovanni, \nl’ufizio di esazione del Registro) Risiede in Monteverchi \nun ingegnere di Circondario, e vi è pure l’Ufizio di \nEsazione del Registro, la Conservazione dell’Ipoteche, e il \nTribunale di Prima Istanza sono in Arezzo. \n \nQUADRO della Popolazione della Comunità di \nMONTEVARCHI a quattro epoche diverse \n \n- nome del luogo: Caposelvi, titolo della chiesa: S. \nLorenzo (Rettoria), diocesi cui appartiene: Arezzo, \npopolazione anno 1551 n° 439, popolazione anno 1745 n° \n356, popolazione anno 1833 n° 362, popolazione anno \n1839 n° 256 \n- nome del luogo: Giglio (*), titolo della chiesa: S. Maria \n(Prioria), diocesi cui appartiene: Fiesole, popolazione \nanno 1551 n° -, popolazione anno 1745 n° -, popolazione \nanno 1833 n° 572, popolazione anno 1839 n° 456 \n- nome del luogo: Ginestra e Pietraversa, titolo della \nchiesa: S. Croce (Prioria), diocesi cui appartiene: Arezzo, \npopolazione anno 1551 n° 150, popolazione anno 1745 n° \n108, popolazione anno 1833 n° 298, popolazione anno \n1839 n° 337 \n- nome del luogo: Levane, titolo della chiesa: S. Martino \n(Prepositura), diocesi cui appartiene: Arezzo, popolazione \nanno 1551 n° 343, popolazione anno 1745 n° 595, \npopolazione anno 1833 n° 1471, popolazione anno 1839 \nn° 1265 \n- nome del luogo: Levanella (*), titolo della chiesa: SS. \nAndrea e Lucia (Prepositura), diocesi cui appartiene: \nArezzo, popolazione anno 1551 n° -, popolazione anno \n1745 n° -, popolazione anno 1833 n° 595, popolazione \nanno 1839 n° 638 \n- nome del luogo: Moncioni già in Poci, titolo della \nchiesa: S. Marco (Prepositura), diocesi cui appartiene: \nFiesole, popolazione anno 1551 n° 461 (con S. Maria a \nMoncioni), popolazione anno 1745 n° 259, popolazione \nanno 1833 n° 316, popolazione anno 1839 n° 309 \n- nome del luogo: Moncioni, titolo della chiesa: S. Maria \n\n\n\n(Prioria), diocesi cui appartiene: Arezzo (già di Fiesole), \npopolazione anno 1551 n° 461 (con S. Marco a \nMoncioni), popolazione anno 1745 n° 287, popolazione \nanno 1833 n° 360, popolazione anno 1839 n° 335 \n- nome del luogo: MONTEVARCHI, titolo della chiesa: \nS. Lorenzo (Collegiata e Prepositura), diocesi cui \nappartiene: Fiesole, popolazione anno 1551 n° 2002, \npopolazione anno 1745 n° 2289, popolazione anno 1833 \nn° 2959, popolazione anno 1839 n° 3309 \n- nome del luogo: Cennano, titolo della chiesa: S. Andrea \na Cennano in S. Lodovico (Prepositura), diocesi cui \nappartiene: Fiesole (già di Arezzo), popolazione anno \n1551 n° 233, popolazione anno 1745 n° 663, popolazione \nanno 1833 n° 290, popolazione anno 1839 n° 293 \n- nome del luogo: Rendola (1), titolo della chiesa: S. \nDonato (Cura), diocesi cui appartiene: Arezzo, \npopolazione anno 1551 n° -, popolazione anno 1745 n° -, \npopolazione anno 1833 n° -, popolazione anno 1839 n° \n- nome del luogo: Ricasoli, titolo della chiesa: S. Maria \n(Prioria), diocesi cui appartiene: Fiesole, popolazione \nanno 1551 n° 330, popolazione anno 1745 n° 283, \npopolazione anno 1833 n° 307, popolazione anno 1839 n° \n- nome del luogo: S. Tommè, titolo della chiesa: S. \nTommaso (Prioria), diocesi cui appartiene: Fiesole, \npopolazione anno 1551 n° 260, popolazione anno 1745 n° \n184, popolazione anno 1833 n° 287, popolazione anno \n1839 n° 311 \n \n- Totale abitanti anno 1551 n° 4218 \n- Totale abitanti anno 1745 n° 5024 \n \nEntrano nella Comunità (ERRATA: di Monte Reggioni) di \nMontevarchi le seguenti frazioni \n \n- nome del luogo: Galatrona, Comunità donde deriva: \nBucine, abitanti anno 1833 n° 62, abitanti anno 1839 n° \n- nome del luogo: Monte Gonzi, Comunità donde deriva: \nCavriglia, abitanti anno 1833 n° 52, abitanti anno 1839 n° \n- nome del luogo: Monte Carlo, Comunità donde deriva: \nSangiovanni, abitanti anno 1833 n° -, abitanti anno 1839 \nn° 9 \n- nome del luogo: S. Biagio di Villa d’Ambra, Comunità \ndonde deriva: Bucine, abitanti anno 1833 n° -, abitanti \nanno 1839 n° 27 \n- nome del luogo: S. Reparata a Mercatale, Comunità \ndonde deriva: Bucine, abitanti anno 1833 n° 146, abitanti \nanno 1839 n° 219 \n- nome del luogo: Strada, Comunità donde deriva: Gajole, \nabitanti anno 1833 n° -, abitanti anno 1839 n° 18 \n \n- Totale abitanti anno 1833 n° 8077 \n- Totale abitanti anno 1839 n° 8461 \n \nN.B. I popoli contrassegnati con l’asterisco (*) non \nesistevano nelle due prime epoche. Quello di Rendola \nsegnato (1) nel 1834 passò dalla Comunità del Bucine a \nquesta di Montevarchi. \n \n\n ",
    "original_title": "MONTE VARCHI, MONTEVARCHI",
    "page": 378,
    "slug": "monte-varchi-montevarchi",
    "byte_offset": 2383997
  },
  {
    "context": "fra la Val di Fine, e la vallecola della Sterza di Lajatico.",
    "title": "MONTEVASO, o MONTEVASO",
    "body": "– Questo monte formato \nin gran parte di gabbro diede il suo nome ad un castello, o \nrocca ora diruta, e ad una chiesa già parrocchia (S. \nJacopo) del piviere di Pomaja nella Diocesi e \nCompartimento di Pisa. \nÈ situato fra la Comunità della Cistellina marittima e \nquella di Chianni, alla qual ultima attualmente appartiene \nla sommtà del monte dov’era il fortilizio, e dove risiede \nuna villa con annessa fattoria che fu de’marchesi Riccardi \nstati di quel luogo feudatarj. \nIl Castello di Monte Vaso è rammentato fino dal 30 aprile \ndel 780 nell’istrumento di fondazione della badia di S. \nSavino presso Pisa, allorchè tre fratelli nobili longobardi \npisani le assegnarono fra le altre cose la loro corte di \nMonte Vaso con tutte le sue pertinenze. \nSituato Monte Vaso metà nella diocesi di Pisa e metà in \nquella di Volterra, e conseguentemente sull’estremo \nconfine di due contadi, non poteva esser a meno di non \npromuovere delle controversie fra i vescovi delle due \ncittà; siccome lo dimostra fra le molte memorie un lodo \ndato li 15 ottobre dell’anno 1151 dal delegato pontificio, \ncol quale fu deciso appartenersi il castello di Monte Vaso \nalla giurisdizione dell’arciveoscovo pisano. – Vedere \nFINE fiume. \nAnche nell’anno susseguente per atto pubblico, scritto li \n30 agosto 1152 nel palazzo arcivescovile di Pisa, Jacopo \nabate del Monastero Camaldolense di Morrona, previo il \nconsenso del Maggiore di Camaldoli e de’suoi monaci, \nvolendo rifabbricare la badia nuova di Morrona, vendè a \nVillano arcivescovo di Pisa tutto ciò che il suo monastero \npossedeva in Monte Vaso tanto dentro, quanto fuori del \ncastello, e nella sua corte, dove la chiesa pisana (dice il \ndocumento) possedeva beni lasciatigli dal conte Ugolino. \nQuattr’anni dopo un altro nobile, per nome Gualfredo, che \nfu figlio del conte Enrico e suddiacono di S. Romana \nChiesa, per istrumento del 18 novembre 1156 fatto in Pisa \nnella curia arcivescovile, vendè allo stesso arcivescovo \nVillano tutto ciò gli apparteneva nelle corti di Pastine e di \nStrido come pure nel castello e distretto di Monte Vaso. \nChe il conte Ugolino di sopra nominato fosse della \nconsorteria degli Opezzinghi di Pisa, mi sembra di averlo \ndato a conoscere all’Articolo FUCECCHIO (Vol. II. pag. \n351 e 352). \nFinalmente per atto di transazine e di concordia stabilita \ndagli arbitri che elessero le parti, con lodo del 27 agosto \n1199 pronunziato in Lajatico furono terminate tutte le \npendenze che innanzi d’allora vertevano fra Ubaldo \narcivescovo di Pisa e i consoli della città di Volterra, a \ncagion di Monte Vaso, di Riparbella, ecc. – (ARCH. \nDIPL. Carte della Comunità di Volterra). \nI diritti però di mero e misto impero sopra cotesto \nterritorio erano stati concessi dall’Imperatore Federigo I e \nripetutamente confermati da Arrigo VI, da Ottone IV, da \nFederigo II e da Carlo IV alla Rep. di Pisa, fino a che nel \n1406 questa contrada fu sottomessa al dominio fiorentino. \nFu poi dal Granduca Ferdinando II mediante diploma del \n16 aprile 1629 eretto Monte Vaso insieme con Melo, \nChianni e Rivalto in feudo marchionale a favore della \nnobil famiglia Riccardi di Firenze. – Vedere CHIANNI. \nPiù interessante della storia civile è quella naturale di \n\n\n\nMonte Vaso; il qual monte siccome può dirsi l’ultimo tra \nquelli che dal lato di scirocco chiudono il gruppo delle \ncolline superiori pisane, coperte quasi tutte da terreno \nterziario, così Monte Vaso può dirsi il primo fra quelli che \ncostituiscono la piccola giogana di poggi serpentinosi, \nossia di rocce ofiolitiche che, a partire dal poggio di \nMonte Catini di Val di Cecina, s’inoltrano pel territorio di \nVolterra verso la marina a libeccio di detta città, la qual \ngiogaja stendesi verso Riparbella a Monte Vaso, al \nMarmigliajo della Castellina sin’ai vigneti di Chianni. \nAvvegnachè costà nel Monte Vaso distinguesi forse \nmeglio che in altri posti della giogaja testè indicata \nl’alterazione delle rocce stratiformi e il loro graduale \npassaggio in quelle massicce e serpentinose, siccome fu \navvertito dal Prof. Paolo Savi. nella sua Memoria II delle \nRocce Ofiolitiche ecc. pag. 55 e 59. \nMa il fenomeno più singolare e finora non osservato in \nalcun altro luogo della Toscana, è quello che incontrasi \nsul Borro delle Donne, fosso che ha origine sul fianco \norientale del Monte Vaso, allorchè scendendo d’alto in \nbasso vedesi il Galestro metamorfizzato in Gabbro rosso , \ne quindi in Serpentina diallagica di tinta verde nero \nbottiglia; la quale pietra presso al sottostante Molino del \nBorro fa un graduato passaggio alla Diorite ed all’Ofite. – \nÈ pure un fenomeno singolare quello di trovarsi costà del \nGabbro rosso convertito in Amigdaloide, o in Spilite \nbufonite del Brongniart (il Mandelstein dei Tedeschi) \ncome un fatto tendente a dimostrare essere stato cotesto \nterreno soggetto in varj punti ad una vera fusione ignea. \n(ivi pag. 56 e 57). \nLo stesso A. nella Memoria testè citata (pag. 81 e segg.) \nparla de’filoni metalliferi del Monte Vaso, come oggetto \ndi recente escavazione intrapresa da una società anonima, \nalla quale fu diretto dallo stesso Savi nel 1838 un rapporto \nSulle speranze metallurgiche e sullo stato di quella \nminiera . Ma allora in Monte Vaso non esisteva alcuna \nregolare escavazione, siccome poi si e andata in seguito \nintraprendendo con buon successo; postochè nel corrente \nanno 1840 ci si annunzia la scoperta di un grosso filone \nricco di noccioli di Rame piritoso , simili a quelli che \nsomministrano le altre masse de’Serpentini cupriferi di \nvarj monti del territorio Volterrano e Grossetano.",
    "original_title": "MONTEVASO, o MONTEVASO",
    "page": 386,
    "slug": "montevaso-o-montevaso",
    "byte_offset": 2438853
  },
  {
    "context": "in Val d’Elsa.",
    "title": "MONTE VASONE, o MONTE VASONI",
    "body": "– \nÈ questo un rilevato poggio della Montagnuola di Siena \ncompreso nella tenuta di S. Chimento, e vicinissimo a \nquella villa signorile nella parrocchia di S. Flora a \nScorgiano, Comunità Giurisdizione e circa 4 miglia \ntoscane a levante-grecale di Casole, Diocesi di Colle, già \ndi Volterra, Compartimento di Siena. \nEsistono alcune memorie fra le carte dello spedale della \nScala di Siena relative a un cnvento di Romitani stato \neretto in Monte Vasoni fino dal secolo XIII. – Anche lo \nstatuto sanese del 1298 rammenta la chiesa, i boschi e le \npasture di Monte Vasoni. – Inoltre nell’Arch. Dipl.di \nquella città conservasi nel libro della Lupa, a c. 187, un \nconcordato relativo ai confini fra la contrada di Monte \nVasoni del territorio di Casole col distretto di Colle e Val \ndi Strove. \nIn epoche più moderne Monte Vasoni insieme con S. \nChimento era posseduto dalla famiglia Accarigi di Siena \n\nattualmente spetta al nobile inglese Leckie, per opera del \nquale fu cangiata in più ridente aspetto questa porzione \ndella Montagnuola di Siena. – Vedere CHIMENTO (S.) in \nVal d’Elsa.",
    "original_title": "MONTE VASONE, o MONTE VASONI",
    "page": 387,
    "slug": "monte-vasone-o-monte-vasoni",
    "byte_offset": 2444612
  },
  {
    "context": "nel Val d’Arno inferiore.",
    "title": "MONTE VECCHIO",
    "body": "– È una \ncollina dove fu una cappella (S. Andrea) dell’antico \npiviere di Mosciano, riunita alla parrocchia di Montopoli, \nnella cui Comunità è compresa, Giurisdizione e Diocesi di \nSanminiato, già di Lucca, Compartimento di Firenze. \nUna membrana del 15 marzo 1369 scritta in Montopoli \nnella loggia del vescovo di Lucca tratta dalla vendita fatta \ndal nobil uomo Bartolo del fu Landuccio degli Oppizi di \nLucca, abitante allora in Montopoli, di un pezzo di terra \nposto in quel distretto in luogo appellato al piano di Monte \nVecchio. – (ARCH. DIPL. FIOR. Comunità di \nMontopoli.) – Vedere MOSCIANO DI MONTOPOLI .",
    "original_title": "MONTE VECCHIO",
    "page": 387,
    "slug": "monte-vecchio",
    "byte_offset": 2445770
  },
  {
    "context": "nella Valle del Montone in Romagna.",
    "title": "MONTE VECCHIO, o MONTEVECCHIO",
    "body": "– Casale con chiesa \nparrocchiale (S. Stefano a Monte Vecchio) nella Comunità \nGiurisdizione e circa 4 miglia toscane a ostro della Rocca \nS. Casciano, Diocesi di Bertinoro, Compartimento di \nFirenze. \nQuesta montuosità costituente la porzione di uno sprone \ndell’Appennino che separa la Valle del Montone da quella \ndel Rabbi, ebbe sul suo dorso un castelletto, che fu \nsignoria de’conti Guidi, confermato loro dai diplomi \nimperiali di Arrigo VI (anno 1191) e di Federigo II (anno \n1220 e 1247.) \nIl suo popolo si sottomise alla Rep. Fior. per atto pubblico \ndel 20 settembre 1440 con l’obbligo di presentare \nogn’anno nel giorno della festa di S. Giovanni un palio del \nvalore di 4 fiorini d’oro. \nQuesto Montevecchio e rammentato in una carta del 18 \nottobre 1285 appartenuta alla badia di S. Benedetto in \nAlpe, i di cui beni confinavano col distretto di \nMontevecchio. \nDai privilegj qui sopra rammentati si raccapezza, che, \ntanto il castello di Montevecchio , quanto quello di \nMontebello, erano stati ceduti in subfeudo ad alcuni \ncattani o magnati del Mugello signori di Gattaja. Ai quali \ndinasti appella una provvisione della Signoria di Firenze \ndel 1397, in cui si rammentano i nobili di Montevecchio \ncome raccomandati del Conte Malastesta de’CC. Guidi di \nDovadola. \nFinalmente il conte Giovanni figlio del conte Malatesta \ntestè nominato, rassegnò ai Dieci di balia di guerra per la \nRep. Fior. il Castello e corte di Montevecchio, la qual \nrassegna ebbe effetto nel 1404. – (AMMIR. Stor. Fior. \n(Lib. XIX.) \nLa parrocchia di S. Stefano a Montevecchio nel 1833 \ncontava 146 abitanti.",
    "original_title": "MONTE VECCHIO, o MONTEVECCHIO",
    "page": 387,
    "slug": "monte-vecchio-o-montevecchio",
    "byte_offset": 2446446
  },
  {
    "context": "nell’Isola dell’Elba.",
    "title": "MONTE VELTRAJO, o VOLTRAJO",
    "body": "– Vedere ISOLA DELL’ELBA, e PORTO FERRAJO Comunità.",
    "original_title": "MONTE VELTRAJO, o VOLTRAJO",
    "page": 387,
    "slug": "monte-veltrajo-o-voltrajo",
    "byte_offset": 2448140
  },
  {
    "context": "fra la Val di Cornia  e la Val di Cecina.",
    "title": "MONTE VERDI, o MONTEVERDI",
    "body": "– Castello con chiesa plebana (S. \nAndrea) capoluogo di Comunità, già di Giurisdizione ora \nnel Vicariato R. di Campiglia, Diocesi di Massa \nMarittima, Compartimento di Grosseto, già di Pisa. \nRisiede sul dorso di un poggio che propagasi da libeccio a \ngrecale da quelli di Campiglia e della Sassetta fra la \nSterza di Cecina e il torrente Massero tributario del fiume \nCornia. – Trovasi nel grado 28° 22’ 3” longitudine e 43° \n10’ 6”latititudine 12 miglia toscane a settentrione di \nCampiglia, 21 a maestrale di Massa, 24 miglia a \nostro-libeccio di Volterra, e 8 miglia toscane a ponente di \nMonte Rotondo. \nLa storia di questo castello è collegata talmente con quella \ndella sua Abazia di S. Pietro a Palazzuolo, o a Monte \nVerdi, fondata sino dall’anno 754, e le cui vestigia sono \nun miglio toscano e mezzo a scirocco di Monteverdi, da \ndovere rinviare il lettore a quell’Articolo (Vol. I pag. 19), \ncui aggiungerò quanto ha specialmente rapporto diretto \ncol paese in discorso. \nFu ivi detto, che dopo gl’insulti fatti nel (ERRATA: secolo \nXIV) secolo XIII da potenti magnati ai monaci di \nPalazzuolo, cacciandoli a forza dalla loro sede, questi \nassoggettarono il paese cogli uomini e beni \nall’accomandigia del Comune di Volterra, cui quei popoli \nper atto (ERRATA: del 19 gennajo) del 20 febbrajo 1282 \nprestarono giuramento di adesione. Allora i reggitori di \nVolterra fornirono a quei claustrali i mezzi per costruire \nun più sicuro asilo dentro il castello. Ma per quanto la \nnuova badia, o piuttosto il nuovo ospizio monastico, non \nsi erigesse dentro Monte Verdi innanzi il 1561, peraltro \nque’claustrali nel 1308 fecero circondare di mura, e \nmunire di una torre il castello predetto. Nel 24 novembre \ndel 1340 don Domenico abate del Monastero di \nMonteverdi, in vigore di certi contratti fatti col Comune di \nVolterra, pose questo al possesso de’beni che detto \nmonastero possedeva nei castelli e corti di Monteverdi e \ndi Canneto; dondechè nel 1350 i castelli medesimi furono \npresidiati dai figli di Ottaviano Belforti tiranni di \nVolterra. – Monteverdi nel 1405 fu conquistato dall’oste \nfiorentina, assalito e preso nel 1431 dal Signor di \nPiombino, e nel 1447 dalle truppe napoletane del re \nAlfonso di Aragona; ricuperato nel settembre del 1449 dai \nVolterrani; ma sempre ricaduto in potere della Rep. Fior., \nalla quale gli uomini della comunità di Monteverdi fecero \nla loro formale sottomissione sotto il dì 18 luglio 1472 \nall’occasione della conquista di Volterra. Quindi è che nel \n1552 il magistrato della Parte Guelfa della città di \nFirenze, con deliberazione del 18 ottobre di detto anno, \nconfermò al monastero di Monteverdi la rocca o torre del \ncastello omonimo con le sue pertinenze, per l’annuo \ntributo di una libbra di cera lavorata. – Il qual monastero \nin virtù di una bolla del pontefice Martino V sotto dì 21 \nagosto dell’anno 1423 fu confermato alla Badia di \nVallombrosa, il cui abate d’allora in poi prese il titolo di \nMarchese di Monteverdi. Infatti a quei cenobiti \napparteneva il dominio diretto di quasi tutto il territorio \ndella sua comunità siccome apparisce da un contratto fatto \nnel 1592 fra gli uomini di Monteverdi e l’abate Andrea \nCambi riguardante il livello perpetuo de’boschi e dei \nterreni di quella badia, con facoltà di venderli fra loro, e \ndi darli per dote alle figlie mediante una recognizione al \n\ndomino diretto, e un tenue censo annuo; solamente si \nriservarono i monaci il diritto della pastura e delle acque, \nin guisa che i fittuarj Monteverdesi, volendo pascolare le \nloro bestie, erano obbligati pagare una fida. \nPeraltro sotto il Granduca Ferdinando II il territorio di \nMonteverdi con quello di Canneto, compresi i casali di \nGualda e di Caselli, fu eretto in feudo granducale con \ndiploma dei 7 dicembre 1665 a favore del Cav. poi \nsenatore Ferdinando Incontri nobile volterrano; il qual \nprivilegio fu rinnovato nel 1738 a favore del Marchese \nFerdinando Incontri nipote del primo investito, cui \nrestarono i beni allodiali di una sua fattoria omonima dopo \nl’abolizione de’feudi granducali. \nLa pieve di S. Andrea a Monteverdi, cui da lunga età fu \nriunita la distrutta chiesa parrocchiale di S. Maria a \nGualda, era di padronato dei monaci Benedettini, poi \nde’Vallombrosani, attualmente del Principe. Vi si \nconserva un’antica pila di marmo bianco, che serve per la \nbenedizione del fonte, la cui iscrizione indica essere stata \nin origine dedicata da un Liberto di Augusto alla pagana \ndivinità della dea Bellona. – (GORI, Inscript. Antiq. Tomo \nII. pag. 147) \n \nCENSIMENTO della Popolazione del Castello di \nMONTEVERDI a quattro epoche diverse, divisa per \nfamiglie. \n \nANNO (ERRATA: 1351) 1551: Impuberi maschi -; \nfemmine -; adulti maschi -; femmine -; coniugati dei due \nsessi -; ecclesiastici dei due sessi -; numero delle famiglie \n87; totalità della popolazione 342. \nANNO 1745: Impuberi maschi 47; femmine 33; adulti \nmaschi 66; femmine 90; coniugati dei due sessi 63; \necclesiastici dei due sessi 5; numero delle famiglie 66; \ntotalità della popolazione 304. \nANNO 1833: Impuberi maschi 75; femmine 88; adulti \nmaschi 64; femmine 37; coniugati dei due sessi 196; \necclesiastici dei due sessi 5; numero delle famiglie 94; \ntotalità della popolazione 505. \nANNO 1839: Impuberi maschi 104; femmine 124; adulti \nmaschi 81, femmine 89; coniugati dei due sessi 220; \necclesiastici dei due sessi 3; numero delle famiglie 108; \ntotalità della popolazione 621 \n \nComunità di Monteverdi. – Il territorio di questa comunità \noccupa una superficie di 27727 quadrati agrarj, dei quali \n694 quadrati sono percorsi d’acqua e strade. \nVi abitavano nel 1833 numero 768 individui, a ragione di \nquasi 23 abitanti per ogni miglio toscano quadrato di \nsuolo imponibile. \nConfina con sei Cotanuità. – Dal lato di libeccio ha di \nfronte il territorio comunitativo della Sassetta, a partire \ndalla confluenza del borro Pelosino in quello detto delle \nVille, col quale entra nel torrente Sterza di Cecina, e con \nesso entrambi i territorii rimontano per breve cammino \nnella direzione di settentrione a ostro il torrente stesso \ndella Sterza per attraversarlo presso il varco della strada \npedonale che da Monteverdi mena alla Sassetta. Di là \nvoltando direzione da ostro a levante poi a scirocco \npassano sopra le sorgenti del fosso Corsaja , il cui alveo \nfiancheggiano, e poi vi entrano sotto il mu lino di Gualda \nper scender con esso nel torrente Lodano, e seguitarlo \n\n\n\nfinchè quest’ultimo rio si vuota nel torrente Mossera . A \ntale sbocco sottentra dal lato di ponente la Comunità di \nSuvereto, che presto l’altra di Monteverdi abbandona sul \nvicino fiume Cornia; là dove di fronte a scirocco trova la \nComunità di Massa Marittima, con la quale cammina per \nquasi un miglio contr’acqua nell’alveo del detto fiume, \nche poscia abbandona per salire le pendici de’poggi alla \ndestra della valle andando incontro al torrente \nGualdicciolo. Costà cessa la Comunità di Massa e \nsottentra a confine dal lato di levante quella delle \nPomarance mediante il torrente predetto Gualdicciolo, \nche insieme rimontano sino presso al bivio della strada \npedonale proveniente da Canneto, e che ivi biforca per \nLustignano e per Serazzano. Al di là della qual via \nscendono pel fianco mediante il torrente Ritasso sul \nfianco dei poggi che chiudono a levante la vallecola della \nSterza di Cecina; e dirigendosi lungh’essa verso \nmaestrale, da primo lungo il torrente Ritasso , di poi per \ntermini artificiali, trapassa la strada pedonale che da \nCanneto và alle Pomarance; e finalmente ritornando \nnell’alveo del torrente predetto dopo un altro buon miglio \ntoscano il territorio comunitativo di Monteverdi trovasi a \nconfine con quello della Comunità di Montecatini di Val \ndi Cecina, col quale ritorna ben tosto nell’alveo della \nSterza , mercè cui le due Comunità si dirigono da scirocco \na maestrale fino al borro del Confine, che discende dal \nPoggio al Pruno, sul quale s’inoltrano sino alla via di \nBolgheri. Giunti sulla cima del monte viene a confine dal \nlato di ponente la Comunità di Bolgheri situata di fronte \nalla nostra lungo la via predetta sino alle sorgenti del \nRivivo. A questo botro sottentra la comunità della \nGherardesca, con la quale questa di Monteverdi \nfronteggia, da primo mediante il botro suddetto nella \ndirezione di levante e quindi dirimpetto a scirocco per \nritornare nella Sterza di Cecina. Con cotesta fiumana si \ntoccano le due Comunità per circa miglia toscane 1 e 1/2 \ndi cammino nella direzione di libeccio sino al Vado alle \nLame, mercè cui salgono il poggio di Segalari sino al \nverco della strada pedonale che da Monteverdi và a \nCastagneto. A questo punto trovasi il torrente Pelosino, \ncol quale, cambiando direzione da ponente a ostro, le due \nComunità vanno a ritrovare quello delle Ville, dove \nritorna a confine il territorio comunitativo della Sassetta. \nI maggiori corsi d’acqua che lambiscono, o che passano \nper la Comunità di Monteverdi, sono il fiume Cornia, i \ntorrenti Sterza e Sterzuola, il Mossera e il Ritasso . \nNon s’incontrano strade rotabili per questa comunità, e \ntutte le vie aperte finora nel suo territorio sono mulattiere \ne pedonali. \nFra le maggiori montuosità contasi quella del Poggio al \nPruno, il quale presso al confine de’tre termini con la \nComunità di Bibbona, di Montecatini e di Monteverdi si \nalza 1043 braccia sopra il livello del mare Mediterraneo. \nUno dei documenti più curiosi, se non più importanti, \nrelativamente ai limiti territoriali della Comunità in \ndiscorso, io ritengo sia quello del 31 marzo 1296 esistente \nnell’Arch. Dipl. Fior. fra le pergamene della Comunità di \nVolterra. Trattasi ivi dell’esame giuridico di testimoni \nscelti fra i vecchi abitanti di Monteverdi, del Sasso, della \nLeccia, Serazzano e Castiglion Bernardi, castelli tutti del \ncontado volterrano, che fiancheggiavano in Val di Cornia \nda più lati il territorio comunitativo del distrutto Castel di \n\nCornia, per riconoscerne i perduti confini. \nSe poi dovessi fare una parola delle qualità fisiche, varietà \ne indole delle rocce che cuoprono la maggior parte \nde’poggi di questa comunità, direi che, sebbene costà il \nsuolo mostri di essere appartenuto in generale al terreno \nsecondario dell’Appennino, come sarebbe il macigno, il \ncalcare compatto, ecc., pure niuna delle rocce facienti \nparte dell’ossatura di cotesti monti può dichiararsi \nassolutamente identica ad alcuna di quelle; essendochè \ntanto il calcare, quanto il macigno trovansi costà alterati \nnon solo dalle masse ofiolitiche che separano la Valle \ndella Cornia dal valloncello dalla Sterza , come per \nesempio, dalle grandi masse di gabbri che emersero fra \nSerazzano, e Monte Rufoli ecc. ma ancora dai potenti \nfiloni di spato calcare, e talvolta di quarzo semitrasparente \nche in forma di calcedonio attraversano in varia direzione \ne riempiono in più luoghi le rocce stratiformi secondarie \nstate alterate negli elementi e struttura. \nAnche la parte geoponica di questa comunità indietreggia \nassai in proporzione di altre sue vicine, tostochè i boschi \ndi leccio, di sughero, e di scopa, le selve di castagno ecc. \ncuoprono 1a massima parte della sua superficie \nterritoriale, dove alle opportune stagioni abbondano i \nfunghi e specialmente i prugnoli; mentre assai piccola è la \nporzione del suolo coltivato a vigneti, a alberi fruttiferi e a \nsementa. Così il legname, il carbone e la pastura per gli \nanimali bovini, cavallini, majali, pecore e capre, \ncostituiscono la massima risorsa dei possidenti terrieri \ncostà dove i volatili ed i quadrupedi salvatici \nsomministrano frequenti occasioni di caccia copiosa per \nmolti mesi dell’anno. \nLa Comunita di Monte Verdi ebbe la sua organizzazione \ndalla legge del primo aprile 1776. – Essa mantiene un \nmedico chirurgo e un maestro di scuola. Con motuproprio \ndel 21 ottobre 1837 fu soppressa la potesteria di \nMonteverdi, ed il suo territorio fu staccato dal \nCompartimento di Pisa per riunirlo a quello di Grosseto \ninsieme con l’altro della Sassetta, dipendenti entrambi dal \nVicario R. di Campiglia, dov’è l’ingegnere di Circondario, \nmentre la cancelleria comunitativa sta alle Pomarance, \nl’ufizio di esazione del Registro a Piombino, la \nconservazione delle Ipoteche in Volterra e il tribunale di \nprima e seconda Istanza in Grosseto. \n \nQUADRO della Popolazione della Comunità di \nMONTEVERDI a tre epoche diverse (*). \n \n- nome del luogo: Canneto con l’annesso di Caselle, titolo \ndella chiesa: SS. Lorenzo e S. Quirico (Pieve), diocesi cui \nappartiene: Volterra, popolazione anno 1551 n° 230, \npopolazione anno 1833 n° 263, popolazione anno 1839 n° \n- nome del luogo: MONTEVERDI con l’annesso di \nGualda, titolo della chiesa: S. Andrea e S. Maria (Pieve), \ndiocesi cui appartiene: Volterra, popolazione anno 1551 \nn° 342, popolazione anno 1833 n° 505, popolazione anno \n1839 n° 621 \n \n- Totale abitanti anno 1551 n° 572 \n- Totale abitanti anno 1833 n° 768 \n- Totale abitanti anno 1839 n° 847 \n \n\n\n\n(*) N.B. Manca la popolazione del 1745, per essere a \nquell’epoca la Comunità di Monteverdi sotto la \ngiurisdizione marchionale.",
    "original_title": "MONTE VERDI, o MONTEVERDI",
    "page": 388,
    "slug": "monte-verdi-o-monteverdi",
    "byte_offset": 2448260
  },
  {
    "context": "nella Valle dell’Ombrone sanese.",
    "title": "MONTE VERDI, e MONTEVERDI",
    "body": "– Casale ch’ebbe titolo di castello \ncon cappella (S. Michele) nella distrutta pieve di \nAncajano, ora di Paganico, Comunità Giurisdizione e \ncirca miglia toscane 4 e 1/2, a grecale di Campagnatico, \nDiocesi Compartimento di Grosseto. \nRisiede in una collina posta presso la confluenza del \ntorrente Lanzo in Ombrone, fra il Sasso di Maremma, il \nCastello di Paganico e l’osteria de’Cannicci. \nVi ebbero signoria i conti dell’Ardenghesca, i quali fino \ndal secolo XII donarono molti beni col padronato della \nchiesa di Monteverdi alla loro badia di S. Lorenzo \ndell’Ardenghesca sotto Civitella, per cui il Pontefice \nCelestino III con breve del 17 aprile 1196 confermò a \nquei cenobiti due porzioni del castello e corte di \nMonteverdi con la chiesa ivi situata. – (ARCH. DIPL. \nFIOR. Carte de convento degli Angeli di Siena). \nNel 1224 dovendosi eleggere il nuovo rettore della chiesa \ndi Monteverdi, il pievano di Ancajano pretendeva di \ndarne l’investitura senza il consenso dei monaci e \ndell’abate dell’Ardenghesca; per la qual cosa fu rimessa la \nquestione all’arbitrio di due giudici, i quali con lodo del \n14 settembre 1224 decisero che il pievano dovesse essere \npresente all’installazione del chierico, o monaco o oblato, \nche dall’abate dell’Ardenghesca fosse stato eletto in \nrettore della chiesa di Monteverdi, a condizione che \nl’investito prestasse ubbidienza all’abate nello spirituale e \nnel temporale, e che il pievano d’Ancajano lo investisse \nsoltanto nello spirituale (loc. cit.) \nNuova donazione alla badia testè rammentata fu fatta nel \n18 maggio 1261 da un Ristoro di Pepone di alcuni altri \neffetti, parte de’quali si dicono situati nel distretto di \nMonteverdi. Anche nel 21 dicembre 1265 l’abate \ndell’Ardenghesca per pagare diversi debiti del suo \nmonastero dopo ottenuto il consenso di quel capitolo, \nalienò alcuni beni, compresi i fitti soliti pagarsi dagli \nabitanti di Monteverdi. \nFinalmente nel 13 novembre 1281 l’abate di S. Mustiola a \nTorri presso Rosia partecipò ai monaci della badia \nArdenghesca l’annuenza prestata dal testè defunto \nPontefice Niccolò III; cioè di poter vendere una porzione \ndi effetti, sino alla somma di lire 1500, che la stessa badia \npossedeva nel castello e distretto di Monteverdi e nel \nvicino Castellaccio di Ripa. \nDopo quest’ultima epoca non s’incontrano più documenti \nconfacenti a dimostrare la continuazione del \ngiuspadronato de’monaci dell’Ardenghesca, nella chiesa e \ncastello di Monteverdi, ne di cui diritti sembra che \nd’allora in poi sottentrassero alcuni magnati sanesi. \nAppartenevano a questi ultimi i figli del milite Ugolino di \nRustico, i quali per istrumento del 12 ottobre 1294 \nalienarono alla Rep. di Siena per la valuta di lire 1768 \ntutto ciò ch’essi possedevano nel castello e disiretto di \nMonteverdi; mentre dopo tre anni i governanti di detta \ncittà per contratto del 7 settembre 1297 fecero acquistare \nper lire 933 e soldi 10 pagate a Niccolò del fu Bonifazio \nde’Bonsigonori di Siena la terza parte pro indiviso del \n\nCastello e corte di Monteverdi. – (ARCH. DELLE \nRIFORMAG. Dl SIENA. Kaleffo dell’Assunta n.° 934, \n935 e 936). \nAttualmente Monteverdi con la sua corte consiste in una \nvasta tenuta dei marchesi Patrizj di Roma, la quale è \nannessa insieme con la chiesa a quella anche più vasta di \nPaganico. – Vedere PAGANICO, e SASSO DI \nMAREMMA.",
    "original_title": "MONTE VERDI, e MONTEVERDI",
    "page": 390,
    "slug": "monte-verdi-e-monteverdi",
    "byte_offset": 2461627
  },
  {
    "context": "in Val Tiberina.",
    "title": "MONTE VERDI",
    "body": "– Era uno de’casali della \nComunità Giurisdizione della Pieve S. Stefano compreso \nnella signoria dei conti di Montedoglio poscia de’Tarlati \ndi Arezzo, il quale casale insieme con altri luoghi del \ncontado aretino sotto di primo marzo 1385 fece la sua \nsottomissione alla Rep. Fior. – Vedere PIEVE S. \nSTEFANO.",
    "original_title": "MONTE VERDI",
    "page": 388,
    "slug": "monte-verdi",
    "byte_offset": 2448260
  },
  {
    "context": "",
    "title": "MONTE DELLA VERRUCA",
    "body": "– Vedere VERRUCA e VERRUCOLA.",
    "original_title": "MONTE DELLA VERRUCA",
    "page": 390,
    "slug": "monte-della-verruca",
    "byte_offset": 2465480
  },
  {
    "context": "(Mons Vectulini)  nella Val di Nievole. ",
    "title": "MONTE VETTULINI, o VETTOLINI",
    "body": "– Castello con chiesa parrocchiale \n(S. Michele), cui è annessa l’antica pieve di S. Lorenzo a \nVajano; dal qual Castello prende il titolo una delle Due \nTerre di Val di Nievole, nel capoluogo e Giurisdizione di \nMonsumano basso, Diocesi di Pescia, una volta di Lucca, \nCompartimento di Firenze. \nRisiede sul fianco occidentale dei Monti di sotto a Pistoja, \naltrimenti detti del Barco, o di Mont’Albano, nel grado \n28° 30’ 5” lngitudine e 43° 51’ 8” latitudine 343 braccia \nsopra il livello del mare Mediterraneo, quasi due miglia \ntoscane a scirocco di Monsummano basso, 8 miglia \ntoscane a ostro-libeccio di Pistoja, 9 in circa a scirocco di \nPescia, e 14 miglia toscane a settentrione della città di \nSanminiato. \nLe vicende storiche di questo castello dopo la dedizione \ndelle Terre di Val di Nievole alla Rep. Fior. mediante il \ntrattato del 18 giugno 1329 sono talmente collegate con \nquelle di Monsummano da dovere rinviare il lettore a \nquell’articolo. \nAnche le cose relative alla giurisdizione ecclesiastica \npossono dirsi quasi uniformi fra le Due Terre, se non che \nle onorificenze della pieve di S. Lorenzo a Vajano furono \ntrasferite insieme col battistero nella chiesa di S. Michele \na Monte Vettolini, già sua filiale; essendo che quella \nsoppressa chiesa plebana della diocesi lucchese è situata \nnel suo distretto; e della cui fabbrica avanza tuttora un \npezzo di tribuna al confine della bandita del poggia a \nCajano in un podere de’signori Galeotti di Pescia. \nSolo quì aggiungerò, che nel secolo XIII Monte Vettolini \ndipendeva per il civile dal Comune di Pistoja, mentre per \nl’ecclesiastico formava l’estrema giurisdizione orientale \nde’vescovi di Lucca. \nNel catalogo delle chiese di quest’ultima diocesi, redatto \nnel 1260, è registrata la chiesa di S. Donnino a Cerbaja, \noggi detta a Castel Martini presso alle falde estreme \nmeridionali del poggio di Monte Vettolini, la quale chiesa \nivi si dichiara compresa nel territorio pistojese; comecchè \ndipendesse in quanto allo spirituale dalla pieve di Vajano \n\n\n\nsotto la diocesi di Lucca. – Vedere CASTEL MARTINI. \nInfatti intorno al mille si contrassegnavano col titolo di \nCerbaje due contrade nella stessa Val di Nievole, una \ndelle quali situata a ponente del padule di Fucecchio fra \nl’Altopascio e il ponte a Cappiano, e l’altra posta a \nlevante dello stesso padule; di modo che da questo lato \nnon solamente la contrada di Castel Martini, ma ancora il \nterritorio di Monte Vettolini, ossia della pieve di Vajano, \nportava il nomignolo di Cerbaje . Ciò è provato fra gli altri \nda un istrumento dell’11 luglio 936, col quale Corrado \nvescovo di Lucca diede l’investitura a un prete della \nchiesa plebana de’SS Gio. Battista e Lorenzo sita loco \nCerbaria ubi dicitur Vajano, mentre tre giorni dopo il \nnuovo rettore affittò tutti i beni della stessa pieve, \ncomprese le decime che pagavano gli abitanti delle ville \ndi quel piviere ivi designate sotto i nomi di Vajano, di \nCerbaja , di Merugnano, di Ronco, e di Larciano. – Nel \nqual documento non nominandosi tra le ville del piviere \ndi Vajano questa di Monte Vettolini, vi è luogo a dubitare, \no che a detta epoca quest’ultima portasse altro nomignolo, \noppure che allora non esistesse. – (MEM. LUCCH. T. IV \ne V.) \nEsisteva bensì nel 1260, tosto che fra le chiese del piviere \ndi Vajano fu regisirata per prima, ossia per prioria, quella \ndi S. Michele a Monte Vettolini . \nNella repartizione fatta nel 1355 del distretto di Val di \nNievole dipendente dal dominio fiorentino, questa \nprovincia componevasi delle seguenti comunità; 1. \nPescia; 2. Monte Catini; 3. Monsummano; 4. Massa e \nCozzile; 5. Vellano; 6. Sorana; 7. Buggiano; 8. Uzzano; 9. \nMonte Vettolino; 10. Stignano ; 11. La Costa e \nCastelvecchio. \nNel 1365 la provincia stessa fu divisa in tante leghe, una \ndelle quali abbracciava le comunità di Monte Vettolini, di \nMonsummano e di Monte Catini. \nPerciò che spetta la storia civile e militare l’Arch. Dipl. \nFior. possiede varie pergamene dal 1338 al 1377 relative \nalla consegna che a nome del Comune di Firenze \nprendevano ogni sei mesi i castellani della rocca, non che \ni potestà di Monte Vettolini. Fra le quali citerò per tutte \nuna del 20 luglio 1341, quando mess. Gentile del fu \nScolajo de’signori da Sommaja di Firenze, essendo stato \neletto castellano della rocca di Monte Vettolini ne riceve \nla consegna dal suo antecessore. \nCon altra scrittura del 20 giugno 1363 rogata nel Castel \nGuineldo (a Figline), Guido del fu Francesco Franzesi \ndella Foresta nominò in suoi procuratori Bucciano \nbalestriere del papolo di S. Maria in Campo e Filippo di \nMartino del popolo di S. Maria Ughi per rinunziare \ndavanti ai priori delle arti, e gonfaloniere di giustizia di \nFirenze all’ufizio di potestà di Monte Vettolini, cui era \nstato eletto in rimpiazzo di Silvestro di Scrotino Brancacci \ncittadino fiorentino, il quale adempiva allo stesso incarico \nsino del 27 settembre 1362. – (loc cit. Carte dell’Arch. \ngener.) \nNel balzello imposto nel 1444 ai popoli del contado e \ndistretto fiorentino, la Terra di Monte Vettolini fu tassata \nper 16 fiorini, quella di Monsummano per 12 fiorini, e \nl’altra di Monte Catini per 40 fiorini d’oro. \nUna gran parte del territorio di Monte Vettolini sotto il \ngoverno dei primi Granduchi fu dichiarata bandita della \nCorona, cui allora appartenevano le fattorie di Castel \n\nMartini, oggi della famiglia pistojese Banchieri, quella del \nTerzo, e l’altra delle Case, ossia di Monte Vettolini, stata \nalienata fino dal 17 agosto 1650 alla famiglia fiorentina \nde’marchesi Bartolommei. – Vedere MONSUMMANO, E \nVAJANO (PIEVE DI, in Val di Nievole). \nLa parrocchia plebana de’SS. Michele e Lorenzo a Monte \nVettolini, nel 1833 aveva 1501 abitanti.",
    "original_title": "MONTE VETTULINI, o VETTOLINI",
    "page": 390,
    "slug": "monte-vettulini-o-vettolini",
    "byte_offset": 2465539
  },
  {
    "context": "",
    "title": "MONTE DELLA VERNIA",
    "body": "– Vedere ALVERNIA.",
    "original_title": "MONTE DELLA VERNIA",
    "page": 391,
    "slug": "monte-della-vernia",
    "byte_offset": 2471441
  },
  {
    "context": "nella Valle della Marecchia.",
    "title": "MONTE VIALE",
    "body": "– Piccolo \ncasale compreso nel popolo e Comunità della Badia \nTedalda, Giurisdizione di Sestino, Diocesi di Sansepolcro, \nCompartimento di Arezzo. \nEra uno de’12 comunelli che furono rinuiti in un solo \ncorpo di amministrazione alla Comunità della Badia \nTedalda con motuproprio del 24 luglio 1775.",
    "original_title": "MONTE VIALE",
    "page": 391,
    "slug": "monte-viale",
    "byte_offset": 2471487
  },
  {
    "context": "fra la Val di Fiora e quella della  Paglia.",
    "title": "MONTE VITOZZO",
    "body": "– Questo monte, sul cui vertice esistono le rovine \ndi un castello, e che si alza 159 braccia sopra il livello del \nmare Mediterraneo, sta di mezzo alla Valle del fiume \nFiora che scorre al suo ponente, mentre al suo levante si \napre quella della Paglia. Esso dà il vocabolo a un villaggio \ncon chiesa parrocchiale (S. Giacomo Maggiore) situato \nalle falde del monte omonimo verso grecale, nella \nComunità e circa miglia toscane 6 a settentrione di \nSorano, Giurisdizione di Pitigliano, Diocesi di Sovana, \nCompartimento di Grosseto. \nFuvvi costà sopra, come dissi, una rocca de’nobili Baschi, \nuno dei quali, Ranieri da Baschi, nel 1414 si sottomise con \nil Castello di Monte Vitozzo, suo distretto, uomini e \ngiurisdizione sotto l’accomandigia della Rep. sanese; nel \nquale stato si mantennero i Baschi sino a che la Signoria \ndi Siena per atto del 4 ottobre 1431 entrò al possesso del \ncastello di Monte Vitozzo per cessione fatta da Angiolo di \nFrancesco de’nobili Baschi tanto in nome proprio, quanto \ncome tutore di Giovan Ranieri suo nipote figlio del fu \nRanieri di Francesco de Baschi. – (ARCH. DELLE. \nRIFORMAGIONI DI SIENA, Consgl. delle Campane, e \nBalzana n.° 161) \nPiù tardi Monte Vitozzo essendo stato incorporato al \ndominio de’conti Orsini di Pitigliano, uno di questi ultimi \ndinasti, il C. Gio. Antonio degli Orsini per atto solenne del \ndì 9 giugno 1604 permutò con la Terra del Monte S. \nSavino, Gargonza, Alberoro, Palazzuolo e Verniana la sua \ncontea di Pitigliano, Sorano e Monte Vitozzo col dargli \ninoltre il Granduca un’annua pensione di scudi 11664 e \naltri effetti in mobili; alla quale permuta però non fu data \nesecuzione prima del giugno 1608. \nQuindi il Granduca Ferdinando II con diploma del 10 \nfebbrajo 1634 (stile fior.) eresse in feudo Monte Vitozzo \ncon titolo di marchesato, che conferì al conte Giovanni \nde’Barbolani da Montauto e suoi eredi maschi per ordine \ndi primogenitura; il qual feudo rinnovato nel 1738 a \nfavore del conte Giulio da Montauto fu poi rinunziato dai \nsuoi discendenti alla corona granducale nel 9 giugno del \n1784. \nLa parrocchia di S. Jacopo Maggiore a Monte Vitozzo nel \n\n\n\n1833 contava 304 abitanti.",
    "original_title": "MONTE VITOZZO",
    "page": 391,
    "slug": "monte-vitozzo",
    "byte_offset": 2471838
  },
  {
    "context": "in Val di Sieve.",
    "title": "MONTE VIVAGNI o VIVAGNO",
    "body": "– Rocca \ndistrutta fra Monte Carelli e la Futa, nella Comunità \nGiurisdizione e circa 5 miglia toscane a settentrione di \nBarberino di Mugello, Diocesi e Compartimento di \nFirenze. \nApparteneva questa rocca ai conti Alberti del ramo di \nMonte Carelli, dove la Rep. Fior. nel 1349 per tenere in \nfreno gli Ubaldini e altri nemici suoi, vi deputò a guardia \nGiovanni di Conte dei Medici, al quale però fu ordinato \npoco dopo di farne la restituzione ai magnati padroni di \nquella. Ma non corse molto tempo che Tano da Monte \nCarelli rompendo la pace coi Fiorentini si collegò con \nl’arcivescovo Visconti di Milano, le cui genti armate, \nappena penetrate nel Mugello, vi furono accolte dal \nribelle. \nMa se questi non pagò subito la meritata pena, mediante \nla pace di Sarzana del 1353, non potè scansarla una \nseconda volta, allorchè nel 1360 il conte Tano tovandosi \ninvestito dai soldati fiorentini si rifuggì co’masnadieri ed \naltri sbanditi del Comune di Firenze, ch’egli raccolse \nnella rocca di Monte Vivagni alloraquando, scriveva \nMatteo Villani, egli si mise mattamente sulle difese. \nL’oste fiorentina ve gli assediò dal finire di agosto del \n1360 sino al dì 8 settembre, nel qual dì vi cominciò a dare \nbattaglia, sicchè il conte co’suoi malfattori fu costretto \nrendersi alla misericordia del Comune di Firenze; ma per \nlo bando che aveva di ribelle fu decapitato in Firenze a dì \n14 dello stesso mese, e la rocca di Monte Vivagni nel \nsusseguente mese di novembre fu data in custodia a un \ncastellano che inviò costà la Repubblica – Vedere \nCASAGLIA DEL MUGELLO, e MONTE CARELLI \nnella Val di Sieve. \nInfatti con provvisione del 12 settembre 1360 la Signoria \ndi Firenze ordinò che si pagasse certa somma in \nricompensa della bravura e sollecitudine dai suoi soldati \nadoprata nell’espugnazione della rocca di Monte Vivagni, \nla cui custodia con altra provvisione del 26 settembre \ndell’anno stesso venne momentaneamente raccomandata \nagli uomini di Mangona.",
    "original_title": "MONTE VIVAGNI o VIVAGNO",
    "page": 392,
    "slug": "monte-vivagni-o-vivagno",
    "byte_offset": 2474095
  },
  {
    "context": "(Mons Vultrajus)  in Val d’Era. ",
    "title": "MONTE VOLTRAJO, o VOTERAJO",
    "body": "– Castello forte, attualmente ridotto in \nmacerie con sottostante villa signorile di casa Sermoli, \ndove fu un’antica pieve prepositura, da lunga mano \nriunita a quella di Pignano, nella Comunità Giurisdizione \nDiocesi e circa miglia toscane 3 a levante di Volterra, \nCompartimento di Firenze. \nÈ un monticello della figura di un cono troncato, la cui \ncupola è cospersa di rocce serpentinose emerse dimezzo a \nun terreno marnoso terziario, alla base del quale scorrono \nin due rami divise le sorgenti dell’Era, mentre passa al \nsuo levante la strada provinciale volterrana che per la \nsinuosa cresta dei poggi di Roncolla e di Spicchiajola \nscende dalle pendici della stessa città. \nLa memoria più antica superstite di questo luogo si legge \nin un placito tenuto presso Monte Voltrajo nella casa di \nPietro vescovo di Volterra li 12 giugno dell’anno 967 dal \nMarchese Oberto conte del Palazzo alla presenza \n\ndell’Imperatore Ottone I, di molti vescovi, giudici e \nmagnati. \nCoteste semplici indicazioni danno bastantemente a \nconoscere, che i vescovi volterrani sino d’allora tenevano \nin Monte Voltrajo tale abitazione da potervi accogliere \nl’Imperatore con una numerosa corte. Infatti lo stesso \nvescovo nel 1 gingno 971 fece una permuta di beni posti \nnella corte di Monte Voltrajo. – Può dare qualche idea \ndella ricchezza di cotesto Vescovo Pietro una donazione \nvistosa di effetti di sua proprietà fatta ai canonici della sua \ncattedrale mediante istrumento rogato nel palazzo \nvescovile di Volterra li 23 ottobre dell’anno 974, col quale \naggiunse al patrimonio di quel numeroso e troppo povero \ncapitolo i beni della chiesa di S. Giorgio posta sulla \nCecina presso le Moje Regie, e quattro poderi in Casa \nNuova presso Ischeto, ora villa Inghirami, non molto lungi \ndalle Moje Nuove, con altri terreni situati in luogo \nappellato Sorripule. – (MURAT. Ant. M. Aevi T. I.) \nProvano sempre meglio l’antica signoria esercitata dai \nvescovi volterrani sopra il Castello di Monte Voltrajo \nmolte membrane di quegli archivj vescovile e \ncomunitativo, tra le quali citerò due diplomi del re Arrigo \nVI (anno 1186) e dell’Imperatore Federigo II (anno 1225), \nrelativi alle concessioni accordate a quei prelati per la \ngiurisdizione temporale sopra varii luoghi della loro \ndiocesi, fra i quali il castello di Monte Voltrajo con le sue \npertinenze. Mancato però il potente Vescovo Idelbrando \nPannocchieschi, i Volterrani cominciarono a muovere lite \nPagano di lui successore per cagione specialmente del \nCastello di Monte Voltrajo. Ad oggetto di calmare tali \nvertenze s’intromisero nel 1213, come mediatori, i consoli \ndi quest’ultimo Castello; ma perchè i Volterrani \nricusarono di starsene a un lodo pronunziato dagli arbitri \nnel maggio del 1214, il Pontefice Innocenzo III e in \nseguito Onorio III suo successore interposero, sebbene \nsenza effetto, la loro autorità con minaccia della \nscomunica, per indurre il potestà ed i reggitori del \nComune di Volterra a desistere da ogni ostilità contro i \ndiritti baronali del loro vescovo Pagano Pannocchieschi. \nFrattanto i Volterrani andavano acquistando dai terzi \npossessori case e piazze in Monte Voltrajo. Tale fu la \ncompra fatta sotto di 14 agosto dell’Anno 1217 da \nRicovero del fu Guillicione de’signori del Castello di \nNegra e dalla sua moglie e figli per lire 120 moneta di \nVolterra, consistente in case situate nella rocca di Monte \nVoltrajo. Tale fu l’acquisto fatto nel 15 novembre 1233 a \nnome del Comune da Corsino Gangalandi potestà di \nVolterra, mediante il prezzo di mille lire pagate a Burbone \nCorso del fu Aberto per la metà di una casa e d’una \npiaggia con muri nel cassero di Monte Voltrajo, più \nl’ottava parte di una torre posta in detto castello col \ndominio, signoria, uso e giurisdizioni, che il suddetto \nvenditore diceva di avere sopra il cassero di Monte \nVoltrajo. – (ARCH. DIPL. FIOR. Carte della Comunità di \nVolterra). – Con due rogiti del 26 e 31 gennajo 1235 altri \nindividui venderono al Comune di Volterra la loro \nporzione indivisa della torre e case situate nel castello di \nMonte Voltrajo con la respettiva giurisdizione e signoria \nche loro apparteneva nel cassero e borgo di Monte \nVoltrajo, a condizione peraltro che il Comune di Volterra \nper 20 anni non imponesse alcuna sorta di dazio a quelli \nabitanti. (loc. cit.) \n\n\n\nFu cotesta una delle cagioni per cui nel 1235 ripullularono \nle discordie fra il Vescovo Pagano e i Sangimignanesi da \nuna parte e il Comune di Volterra dall’altra, le quali \ncagionarono strazi ed incendi sino a che fu fatto \ncompromesso dalle parti belligeranti in Rolando Rosso \npodestà dei Fiorentini, e poi in Rubaconte da Mandello di \nlui successore. Quest’ultimo nel (ERRATA : luglio del \n1230) maggio del 1236 pronunziò un lodo, col quale fra le \naltre cose si dichiarava, che il Castello di Monte Voltrajo, \nallora custodito dalle milizie del Comune di Volterra, non \napparteneva a questa città; e vi si aggiungeva la ragione, \nche ai Sangimignanesi piaceva che Monte Voltrajo fosse \nlibero e indipendente. Appena conclusa la pace, Donato \nUbertini podestà di Volterra, con atto (ERRATA : del 16 \nsettembre 1236) del 16 settembre 1237, giurò a nome suo \ne della città di lasciar tornare libero in Volterra il vescoro \nPagano con la sua famiglia. – (AMMIR. nei Vesc. di \nVolterra .) \nInfatti il Comune di Monte Voltrajo dopo detta pace si \ngovernò indipendente dal vescovo e dalla città di Volterra \nsotto la protezione dell’imperatore Federigo II, al quale i \nsuoi abitanti si erano soggettati liberamente, consegnando \nalla curia imperiale la rocca e il loro castello. Ciò \napparisce da un privilegio del 15 maggio 1246 concesso \nall’università di Monte Voltrajo da Federigo d’Antiochia \nvicario generale in Toscana per l’Imperatre Federigo II; \nmercè cui vennero assoluti per tre anni gli uomini del \nComune di Monte Voltrajo dalle servitù e obblighi dovuti \nalla corte imperiale, onde sgravarli dai debiti contratti per \ncausa delle guerre passate; e nel tempo stesso confermò \nad essi il privilegio relativo alla nomina degli ufficiali e \nalla loro mercede, riservando a se stesso o al suo vicario \nl’elezione del podestà. \nNon per questo il Comune di Volterra perdè di mira la \nriunione di questo forte castello cotanto vicino alla città; \nfino a che ottenutone dai Volterrani il possesso; per atto \npubblico del 3 maggio 1252, nel tempo che era potestà il \nC. Alberto di Tedice de’conti di Segalari, furono ascritti \nalla loro cittadinanza gli abitanti di Monte Voltrajo e quel \nterritorio incorporato al contado di Volterra. Tale \navvenimento riescì contanto accetto al Comune che la sua \nmemoria fu scolpita in una lapida di marmo sulla facciata \ndi S. Giovanni di Volterra, nella quale si aggiunse, che \nall’epoca medesima fu riedificata la chiesa a la torre di \nMonte Voltrajo. \nCiononostante dieci anni dopo la rocca di Monte Voltrajo \nfu presa e custodita dalle masnade del vescovo Alberto di \nVolterra, tostochè esse trovandosi assediate dall’oste \nspeditavi da Volterra, nel dì 12 luglio 1262 per atto \nfirmato presso la porta della rocca medesima, quei \nmasnadieri dichiararono di non poterla ulteriormente \ndifendere, sicchè la riconsegnarono insieme col Castello \ndi Monte Voltrajo nelle mani del potestà di Volterra, \nsalvo, dice il documento, il pregiudizio del vescovo eletto \nD. Alberto – (GIACHI Ricerche Storiche ecc.– \nTARGIONI, Viaggi T. III pag. 128). \nGià armonizza con quanto fu scritto dal Cecina nelle sue \nnotizie istoriche della città di Volterra quando dice che al \nvescovo Ranieri essendo succeduto Alberto, i Volterrani \nfecero molto guasto alla sua rocca, e ad altre fortificazioni \nsituate in Monte Voltrajo, onde essi nel 1262 dovettero \npagare al vescovo predetto la somma di 3000 lire pel \n\nrifacimento de’danni, e forse anche per la restituzione \ndella rocca e per la impedita giurisdizione in questo suo \ndistretto. \nInfatti nella descrizione della Lira, ossia della prediale \nimposta nel 1288 alle castella e terre del contado \nvolterrano, a tenore degli antichi statuti di quella città, non \nfu registrata quella di Monte Voltrajo. \nNel 1343 per altro il suddetto castello dipendeva dalla \nComunità di Volterra che lo pose sotto la custodia della \npotente famiglia de’Belforti. Infatti nel 1361 teneva la \nrocca stessa Francesco che fu fratello di Bocchino \nBelforti, tiranno di Volterra, espulso nell’anno stesso dalla \ncittà, mentre i Fiorentini d’accordo col nuovo governo di \nVolterra simpossessarono di Monte Voltrajo, la cui rocca \nnel 26 febbrajo del 1362 (stile comune) fu consegnata dal \ncastellano Ranieri del fu Giotto Santoni di Firenze al suo \nsuccessore Ridolfo d’Jacopo Ridolfi cittadino fiorentino. \nNel principio però del secolo XV Monte Voltrajo si trova \nnella lista de’castelli, nei quali a tenore delli statuti \nvolterrani del 1411 il Comune di Volterra inviava un \ngiusdicente civile sotto gli ordini del suo potestà. \nNel 1427 una fazione tumultuante di Volterrani \ns’impadronì della rocca di Monte Voltrajo, che poi nel 17 \nagosto del 1432 fu riconsegnata per trattato alle guardie \nfiorentine. – (AMMIR. Istor. Fior. Lib. XIX. CECINA \nOp. cit.) \nGià da gran tempo la rocca di Monte Voltrajo è disfatta, \nrestandovi appena alcuni avanzi delle sue mura castellane. \nAnche la chiesa plebana alla cui riedificazione sembra che \nappelli l’iscrizione in marmo del 1252 non esisteva più \nall’epoca del sinodo volterrano fatto nel novembre del \n1356 sotto il Vescovo Filippo Belforti; e in luogo di essa \nsi nomina la pieve di Pignano. – Della prima però è fatta \nmenzione in contratto del 1211, cui intervenne il proposto \ncon due canonici della pieve di M. Voltrajo, e in una bolla \ndel 5 marzo 1229 del Pontefice Gregorio IX. – (GIACHI \nop. cit.)",
    "original_title": "MONTE VOLTRAJO, o VOTERAJO",
    "page": 392,
    "slug": "monte-voltrajo-o-voterajo",
    "byte_offset": 2476146
  },
  {
    "context": "",
    "title": "MONTI",
    "body": "– Se moltissimi luoghi in Toscana portano il \ntitolo generico di MONTE, non sono neanco pochi quei \npopoli che hanno il solo qualificato di MONTI, de’quali ci \nlimiteremo a indicare i più noti, coll’aggiungervi il \ndistintivo del capoluogo della comunità e la contrada in \ncui sono situati.",
    "original_title": "MONTI",
    "page": 324,
    "slug": "monti",
    "byte_offset": 2035480
  },
  {
    "context": "in Val di Magra.",
    "title": "MONTI, e PIEVE DE’MONTI",
    "body": "– \nCastello con chiesa arcipretura (S. Maria Assunta) nel \nvicariato foraneo, comanità e quasi due miglia a libeccio \ndi Licciana, Giurisdizione di Aulla, Diocesi di Massa \nDucale, già di Luni-Sarzana, Duc. di Modena. \nRisiede sopra una collina posta fra il torrente Tavarone, \nche gli scorre dal lato di levante a scirocco, ed il torrente \ndi Civilia che gli passa verso ponente. \nIl castel de’Monti diede il titolo a un feudo dei Malaspina; \ndistaccato dal primo ceppo dei Marchesi di Villafranca, \ndai quali nel 1354 si divisero questi de’Monti coi marchesi \ndella Bastia, di Terrarossa , di Ponte Bosio, di Podenzana \na di Aulla. – Nel 1535 il Marchese Morello di Giovanni \nSpinetta, in conseguenza di una divisione fatta con altri \nfratelli, divenne Marchese De’Monti, di cui fu erede nel \n\n\n\n1575 una figlia e un figlio di lui, appellato Orazio; sino a \nche alla morte di quest’ultimo Marchese (anno 1585) il \nfeudo de’Monti fu repartito fra i più prossimi parenti di \nquei toparchi. \nLa pieve di S. Maria Assunta de’Monti nel 1832 contava \n635 abitanti.",
    "original_title": "MONTI, e PIEVE DE’MONTI",
    "page": 393,
    "slug": "monti-e-pieve-de-monti",
    "byte_offset": 2486410
  },
  {
    "context": "nella Valle dell’Ombrone sanese.",
    "title": "MONTI DI CIVITELLA dell’ARDENGHESCA, o  PIEVE A MONTI",
    "body": "– \nVedere CIVITELLA dell’ARDENGHESCA.",
    "original_title": "MONTI DI CIVITELLA dell’ARDENGHESCA, o ",
    "page": 394,
    "slug": "monti-di-civitella-dell-ardenghesca-o-pieve-a-monti",
    "byte_offset": 2487540
  },
  {
    "context": "nella Valle del Santerno.",
    "title": "MONTI DI FIRENZUOLA",
    "body": "– \nCasale con parrocchia (S. Michele), già sotto il piviere di \nCamaggiore, attualmente sotto quello di Bordignano, \nnella Comunità Giurisdizione e circa 7 miglia toscane a \ngrecale di Firenzuola, Diocesi e Compartimento di \nFirenze. \nQuesta parrocchia posta alla sinistra del Santerno su di un \nestremo lembo del territorio granducale confina col \npopolo di Castiglioncello che le resta a settentrione e \ngrecale, con quello di Bordignano, situato al suo ponente \ne con la parrocchia di Tirli mediante il Santerno che \nscorre al suo levante. – Essa nel 1833 contava 151 \nabitanti.",
    "original_title": "MONTI DI FIRENZUOLA",
    "page": 394,
    "slug": "monti-di-firenzuola",
    "byte_offset": 2487678
  },
  {
    "context": "nella Valle dell’Arbia.",
    "title": "MONTI, o MONTE DEL CHIANTI ALTO",
    "body": "– È uno sprone meridionale dei monti del \nChianti che stendesi da Monte Luco della Berardenga fra \nBrolio e Barbischio. \nEsso diede il vocabolo alla chiesa di S. Michele in Monte, \no a Monti, nel piviere di S. Felice in Pinci, Comunità di \nGajole, Giurisdizione di Radda, Diocesi di Arezzo, \nCompartimento di Siena. \nFu signoria de’Ricasoli e dei Firidolfi loro consorti, uno \ndei quali per nome Pepone di Spinello Firidolfi nel 1210 \nimpegnò case, terreni, uomini, e tuttociò che egli \npossedeva nel castello e distretto di Monti. – (ARCH. \nDIPL. FIOR. Carte della Badia di Coltibuono).",
    "original_title": "MONTI, o MONTE DEL CHIANTI ALTO",
    "page": 394,
    "slug": "monti-o-monte-del-chianti-alto",
    "byte_offset": 2488317
  },
  {
    "context": "",
    "title": "MONTI DELLA GHERARDESCA",
    "body": "– Vedere \nGHERARDESCA, e POGGIO AL PRUNO.",
    "original_title": "MONTI DELLA GHERARDESCA",
    "page": 394,
    "slug": "monti-della-gherardesca",
    "byte_offset": 2488979
  },
  {
    "context": "in Val di Sieve.",
    "title": "MONTI DI LARCIANO",
    "body": "– Vedere \nFALTONA (PIEVE DI).",
    "original_title": "MONTI DI LARCIANO",
    "page": 394,
    "slug": "monti-di-larciano",
    "byte_offset": 2489054
  },
  {
    "context": "",
    "title": "MONTI LIVORNESI, o DI LIVORNO",
    "body": "– Con questo \nnome si distingue una piccola giogana di monti che corre \nlungo il littorale fra la foce dell’Ardenza e quella del Fine, \nmentre dalla parte del continente ha per confine il fiume \nTora e la via Emilia di Scauro ossia la strada regia \nMaremmana. \nIl gruppo de’Monti Livornesi trovasi circoicritto fra i \ngradi 27° 59’ e 28° 7’ di longitudine e il grado 43° 23’ e \n43° 35’ di latitudine. \nLa loro ossatura esteriore consiste in gran parte di \nmacigno schistoso bene spesso alterato e convertito in \n\ngabbro rosso e in galestro diasprino. Cotesta metamorfosi \npietrosa è più potente e meglio che altrove si manifesta sui \nMonti Livornesi a levante e ponente delle ricche e limpide \nsorgenti del torrente Morra lungo la strada che da Valle \nBenedetta guida al Gabbro, il qual ultimo paese porta \nappunto il nome della roccia sopra la quale esso fu \nfabbricato. – Vedere GABBRO (CASTEL DI). \nÈ parimente a levante delle sorgenti del torrente Morra \ndove corre un filone di manganese ossidato, cui serve di \nmatrice una roccia quarzosa. \nPertanto cotesti monti, che spettano alla classe de’terreni \npluto nettuniani, veduti dal lato che acquipendono nel \nlittorale, nascondono quasi a dirupo la base nel mare \nmentre dalla parte di terra scendono per inclinato declive \nnella Val di Tora e in Val di Fine per nascondere le loro \nfalde fra le colline di terreno terziario marino che \nstendonsi sulla destra della valle le quali costitutiscono \ngran parte delle Colline superiori pisane; comecchè anche \nin mezzo a queste veggansi quà e là delle cupole fomate di \nterreno pluto-nettuniano consimile a questo de’Monti \nLivornesi. – Vedere CASTELLINA MARITTIMA, \nCHIANNI, LARI Comunità, e MONTE VASO. \nI Monti Livornesi sono attualmente repartiti fra tre \ncomunità. Quella di Livorno occupa la porzione \ndirimpetto a libeccio, dalla foce del torrente Chioma fino \nalla base di Montenero, e di là girando dentro terra di \nfronte a ponente sino a settentrione lungo le deliziose \npendici de’poggi di Limone e Monte Massimo. fino al \ntorrente Ugione. \nDal lato di grecale sottentra la Comunità di Colle Salvetti \npassando per Nugola, Castell’Anselmo, le Parrane, \nColognoli e Gabbro. – Finalmente dal lato voltato a \nlevante fino a ostro cotesti monti fanno parte della \nComunità di Rosignano cui appartengono i poggi di \nCastelnuvo della Misericordia e di Rosignano; e di costà \nvoltando da levante a scirocco sino alla foce del fiume \nFine, attraversando la spiaggia di Castiglioncello arrivano \ncon la stessa Comunità sulla ripa sinistra del torrente \nChioma . – Vedere COLLE SALVETTI, LIVORNO e \nROSIGNANO Comunità.",
    "original_title": "MONTI LIVORNESI, o DI LIVORNO",
    "page": 394,
    "slug": "monti-livornesi-o-di-livorno",
    "byte_offset": 2489127
  },
  {
    "context": "in Val di Merse.",
    "title": "MONTI A MALCAVOLO",
    "body": "– Vedere \nMALCAVOLO, e MONTE (PIEVE DI) in Val di Merse.",
    "original_title": "MONTI A MALCAVOLO",
    "page": 394,
    "slug": "monti-a-malcavolo",
    "byte_offset": 2491834
  },
  {
    "context": "",
    "title": "MONTI (PIEVE DI)",
    "body": "– Vedere MONTE (PIEVE DI) in Val di Merse.",
    "original_title": "MONTI (PIEVE DI)",
    "page": 394,
    "slug": "monti-pieve-di",
    "byte_offset": 2491933
  },
  {
    "context": "nella alle dell’Ombrone sanese.",
    "title": "MONTI (PIEVE A)",
    "body": "– \nVedere CIVITELLA DELL’ARDENGHESCA.",
    "original_title": "MONTI (PIEVE A)",
    "page": 394,
    "slug": "monti-pieve-a",
    "byte_offset": 2492002
  },
  {
    "context": "in Val Tiberina.",
    "title": "MONTI ROGNOSI",
    "body": "– Spettano ad una \nbranca di poggi che attraversa la Val Tiberina superiore, a \npartire dalla schiena dell’Alpe di Catenaja sino verso \nl’Alpe della Luna, sebbene i Monti Rognosi siano \npropriamente circoscritti fra il torrente Sovara ed il fiume \nTevere, ed abbiano a maestro il poggio della Madonna \ndella Selva e verso libeccio quello di Montauto \nde’Barbolani. \n\n\n\nAll’Articolo APPENNINO TOSCANO (Vol. I pag. 97) \ndissi, che la struttura e indole dei terreni costituenti la \ncatena centrale dell’Appennino spetta per la massima \nparte a rocce stratiformi e secondarie, comecchè in varie \nlocalità siano esse alterate e convertite quasi in massicce \ndai filoni metalliferi che le penetrarono. – Inoltre \naggiunsi, che nella catena centrale dell’Appennino \ntascano le più potenti e le più estese masse di rocce \nstratiformi alterate e ridotte in gabbro e in serpentino \nsembravano quelle prodotte dal filone che s’insinuò nel \ngruppo di monti appenninici, dai quali schiudesi la valle \nsuperiore del Tevere, e che corre da libeccio a grecale \ndalla base di Montauto sino a Viamaggio sull’Alpe della \nLuna. \nNon tutto, ma la parte centrale di cotesto gruppo ha preso \nil nome di Monti Rognosi , come altri di simil natura si \nappellarono volgarmente Monti Tignosi e Pelati , non \ntanto dall’essere in gran parte nudi di vegetazione, ma \nforse anco dall’aspetto della loro superficie sparsa di \nmacchie verdi, nere e bianche, a similitudine di una pelle \numana coperta di scabbia. Infatti uno dei Monti Rognosi, \nche porta il nome specifico di Pelato, si alza alla sinistra \ndel Tevere dirimpetto al così detto Monte Murlo, che è \nsituato alla destra dello stesso fiume. – I Monti Rognosi \nmostrano i loro fianchi coperti di calcare compatto e di \nmacigno, mentre in alcune testate, e nella tagliata fatta \nlungo la strada che mena dalla Pieve S. Stefano alla \nMadonna della Selva, il terreno appenninico vedesi \nalterato dalle rocce di natura magnesiaca e ofiolitica. Le \nquali ultime alla sinistra del Tevere, dirimpetto a Deciano, \nrestano coperte da una calcarea semigraonsa sino a che la \nstessa pietra sul dorso del poggio della Murella, fra il \nTevere e la Singerna, trovasi metamorfizzata in una gran \nmassa dolomitica, costà donde scaturiscono dal suolo \nmofete di gas-idrogeno-solforato. Proseguendo il \ncammino verso la Singerna nella direzione della pieve \ndella Madonna della Selva ritorna a comparire il macign e \nil tufo arenario di color castagnuolo, dove sviluppasi una \nvigorosa vegetazione di piante di alto fuiso (querci e \ncastagni) ed è ed è da questa qualità di terreno donde \nscaturisce l’Acqua acidula della Madonna della Selva \nanalizzata e descritta dal chimico aretino Dott. Antonio \nFabbroni. \nDalla Madonna della Selva (già detta la Selva Perugina) \ninoltrandosi per Popiano verso la fiumana della Sovara , \nricompariscono le rocce serpentinose e di gabbro nei \nMonti distinti specialmente col titolo di Rognosi; le quali \nrocce continuano a mostrarsi sino al poggio di Montauto \nde’Barbolani, dove nel secolo decorso furouo aperti dei \ncunicoli per escavarne la miniera di solfuro di rame, che \nnascondesi ne’filoni di quel terreno. \nLa porzione settentrionale de’Monti Rognosi è compresa \nnella Comunità di Caprese, quella meridionale spetta alla \nComunità d’Anghiari. – Vedere gli Articoli di queste due \nComunità.",
    "original_title": "MONTI ROGNOSI",
    "page": 394,
    "slug": "monti-rognosi",
    "byte_offset": 2492099
  },
  {
    "context": "presso SAN GIMIGNANO in Val d’Elsa.",
    "title": "MONTI",
    "body": "– \nVedere COLLE DI MONTE.",
    "original_title": "MONTI",
    "page": 324,
    "slug": "monti",
    "byte_offset": 2035480
  },
  {
    "context": "nella Maremma grossetana.",
    "title": "MONTI DELL’UCCELLINA",
    "body": "– È una montuosità che alzasi lungo il littorale fra la foce \ndell’Ombrone e il porto di Talamone, divisa fra le \nComunità di Magliano, di Grosseto e di Orbatello. – È \nformata in gran parte di calcare semicristallino, costituente \nuna gran massa sporgente quasi a picco sulla riva del \nmare, mentre dalla parte di terra, lungo le tracce della Via \nAurelia, i Monti dell’Uccellina stendono una loro \npropagine fino al colle dell’Alberese, la cui base \nsettentrionale viene coperta da un terreno palustre. – \nVedere GROSSETO, MAGLIANO e ORBETELLO \nComunità.",
    "original_title": "MONTI DELL’UCCELLINA",
    "page": 395,
    "slug": "monti-dell-uccellina",
    "byte_offset": 2495616
  },
  {
    "context": "già VILLA TERENZANA , e PIEVE DI VILLA in Val di Lima.",
    "title": "MONTI DI VILLA",
    "body": "– Villaggio che ha dato il nome a \nun’antica pieve (S. Giovan Battista a Villa Terenzana , ora \na Monti di Villa) nella Comunità e circa 7 miglia a \nsettentrione del Borgo a Mozzano, Giurisdizione del \nBagno, Diocesi e Ducato di Lucca. \nRisiede sul fianco meridionale del Monte Fegatese, a \nlibeccio di quello di Prato Fiorito fra il torrente Fegana e \nun borro suo tributario. \nLa pieve di Villa Terenzana, ora di Monti di Villa, nel \n1260 avea sotto di sè le seguenti sei parrocchie, oltre un \nospedaletto e una cella; cioè, 1.° S. Donato a Bugnano \n(riunita alla seguente); 2.° S. Maria a Lugnano, 3.° S. \nMichele di Granajola; 4.° S. Michele a Mesiano (ignota); \n5.° S. Frediano di Monte Fegatesi; 6.° S. Maria a Tereglio; \nSpedale detto dei Cabbi , e Cella di Villa. – Vedere VILLA \nTERENZANA . \nLa parrocchia della Pieve di Monti di Villa nel 1832 \ncontava 227 abitanti.",
    "original_title": "MONTI DI VILLA",
    "page": 395,
    "slug": "monti-di-villa",
    "byte_offset": 2496246
  },
  {
    "context": "fra la vallecola dell’Osa e la Valle  dell’Ombrone grossetano.",
    "title": "MONTIANO, o MONTEANO, e MONTIANO  VECCHIO",
    "body": "– Due Castelli uno dei quali in \nrovina, l’altro con antica chiesa plebana (S. Gio. Battista), \ngià residenza di un potestà nella Comunità e circa 5 in 6 \nmiglia toscane a maestro di Magliano; Giurisdizione di \nScansano, Diocesi di Sovana, Compartimento di Grosseto. \nRisiedono entrambi i Montiani sopra due prominenze che \nseparano dal lato di levante la valle grossetana da quella \ndell’Osa; Montiano vecchio più alto è più a settentrione \ndel secondo. Il primo di essi trovasi sopra un risalto di \npoggio serpentinoso fra le sorgenti del torrente Sorra , le \nquali scendono dal suo fianco meridionale per vuotarsi \nnell’Osa, mentre sul dorso voltato a maestrale \nscaturiscono le prime fonti del torrente Mojano che si \nvuota nell’Ombrone dirimpetto al Castello d’Ichia. \nIl poggio poi di Montiano nuovo situato più in basso e più \na ostro del vecchio Montiano è bagnato a levante dallo \nstesso torrente Sorra e a ponente dal fiume Osa. – Vedere \nMAGLIANO Comunità. \nQuesti due Montiani fecero parte della Contea \nAldobrandesca toccata al ramo de’Conti di Sovana \nmediante istrumento di divisione degli 11 dicembre 1271; \ned i suoi abitanti ubbidirono a quei dinasti fino a che \nnell’ottobre del 1300 si sottomisero alla repubblica di \nSiena, la quale poco dopo destinò Montiano residenza di \nun giusdicente civile di 2.a classe. \nQuesto paese nel 1543 fu seccheggiato da una mano di \n\n\n\nTurchi sbarcati a Talamone a predare gente e robe in \nquelle coste. \nCaduta che fu la Rep. sanese, anche il castel di Montiano \nfece la sua sottomissione alla corona di Firenze per atto \ndel 21 agosto 1559. \nLa parrocchia di S. Giovan Battista a Montiano nel 1595 \ncontava 599 abitanti; nel 1640 non aveva più che 200 \npersone; nel 1745, ne contava sole 125, e nel 1833 \nnoverava 392 abitanti.",
    "original_title": "MONTIANO, o MONTEANO, e MONTIANO ",
    "page": 395,
    "slug": "montiano-o-monteano-e-montiano-vecchio",
    "byte_offset": 2497217
  },
  {
    "context": "(Monticlum)  in Val d’Orcia. ",
    "title": "MONTICCHIELLO, o MONTECCHIELLO",
    "body": "– Villaggio con rocca e un’antica chiesa \nplebana (SS. Leonardo e Cristofano) nella Comunità \nGiurisdizione e circa 3 miglia toscane a 1evante di Pienza, \nDiocesi medesima, una volta di Chiusi, Compartimento di \nSiena. \nLa rocca di Monticchiello è situata sulla cresta di una \ncollina cretosa fra il torrente Tressa, o Treisa dell’Orcia, \nche gli scorre sotto nella direzione di grecale a ponente, \ned il fosso Rigo che scende dalle balze orientali della \nstessa collina. \nLa memoria più vetusta da me conosciuta di questo luogo \nmi si presenta per avventura in una pergamena del marzo \ndell’anno 755, data nel Vico Monticlo, in cui si tratta della \nvendita di una vigna situata nel casale di Camprena \nspttante anch’esso al territorio di Pienza. – (BRUNETTI; \nCod. Diplom. Vol. I. P. III.) \nA questo stesso Monticchiello di Pienza riferire potrebbe \nuna di quelle corti Monticello e di Monticchiello situate \nnel contado di Chiusi che per atto pubblico del 18 aprile \n973, rogato nel Castello di Waliano, o Galiano \nsull’Ombrone il Marchese Lamberto figlio d’Ildebrando \nper una cospicua moneta alienó, o piuttosto oppignorò \nalla badia Amiatina. – Vedere GALIANO di \nCampagnatico. – (ARCH. DIPL FIOR., Carte della Badia \nAmiatina.) \nFra le membrane appartenute alla città di Montepulciano \nsi conservano molti documenti relativi alle vertenze \naccadute a cagione di confini fra la Comunità di \nMontepulciano e questa di Monticchiello. Citerò sopra tal \nrapporto un lodo del 13 dicembre 1297 dato in Siena nella \nresidenza dei Signori Nove eletti dalle parti per terminare \nle liti tra le due comu nita testè rammentate a motivo di \nconfini territoriali e beni stabili situati nel poggio o \ncastellare di Tolli. Rammenterò un istrumento del 10 \nagosto 1298, col quale si dichiara, che alcuni cittadini e \nufiziali della città di Siena deputati dai Nove governatori \ne difensori di quella Rep. a fissare i confini tra la corte di \nMonticchiello e il podere o territorio di Tolli, spettante al \ndistretto di Montepulciano, stabilirono i confini fre le due \ncomunità nei luoghi in quella scrittura designati. \nUn altro lodo per la stessa causa fu pronunziato da nuovi \narbitri sotto di 21 ottobre del 1308 presso il poggio \ncontroverso del castellare di Tolli, vicino alla chiesa e \nvilla di S. Giovanni (la pieve di Villanuova.) – Vedere \nTOLLI e VILLANUOVA DI MONTEPULCIANO. \nGià fino dal 1259 la Signoria di Siena aveva decretato di \nfortificare e munire di una rocca il castello di \nMonticchiello; quindi in un consiglio della Campana, \ntenuto nel 1271, fu deliberato d’inviare costà un \ngiusdicente sotto gli ordini del potestà di Siena. \n\nNel 1283 i Ghibellini fuorusciti sanesi avendo preso il \ncastello di Monte Follonica, poco dopo intimarono la resa \na questo di Monticchiello, i cui abitanti dovettero \npromettere di aprire loro le porte, se il governo di Siena \ndentro tre giorni non li avesse soccorsi. È altresì vero che \npassato il termine prefisso i Montecchiellesi non vollero \ndare ricetto alcuno a quelli sbanditi. – (ANDREA DEI, \nCronica Sanese.) \nIn una membrana del 21 aprile 1338 appartenuta alla \nComunità di Montepulciano si legge, che Cola del fu \nPetruccio di Berardino da Montepulciano, mentre era \ncastellano della rocca di Monticchiello vendè a Betto di \nMartinozzo da Montepulciano per il prezzo di 702 fiorini \nd’oro un podere con altri pezzi di terra posti nel distretto \ndi Monticchiello nella contrada di Montuolo del contado \ndi Siena. \nCon altro istrumento scritto nella curia di Monticchiello li \n21 maggio dello stesso anno, ser Nuccio del fu ser Mino \nda Monticchiello cedè al medesimo Betto di Martinozzo \nper il prezzo di 140 fiorini d’oro tutte le ragioni ch’egli \naveva contro Cola del fu Petruccio di Berardino da \nMontepulciano, di cui era creditore della somma di fiorini \n190 d’oro a cagion di dote. – (ARCH. DIPL. FIOR. loc. \ncit.) \nNel 1397 il castellano che guardava la rocca di \nMonticchiello per la Rep. Sanese, con poco suo onore \nproferse di consegnare lo stesso castello all’oste \nde’Fiorentini, allora in guerra con Siena, purchè gli \nfossero dati 2000 fiorini d’oro. Ed essendo stato accettato \nil partito, la Signoria di Firenze comandò alle sue genti \nche erano di presidio a Montepulciano di andarvi \nspacciatamente, concedendo loro, perchè la cosa avesse \npiù pronta esecuzione, il sacco del castello. \nCosì Monticchiello, luogo atto a danneggiare le terre \nde’Sanesi, pervenne in potere della Rep. Fior., dove fu \nsubito messo un buon numero di soldati, i quali vi stettero \ndi presidio finchè alla pace di Venezia del 1401 anche il \nCastello di Monticchiello dovè restituirsi al governo di \nSiena. \nInfatti nello statuto sanese del 1406 si fa menzione \nde’castellani che la Rep. sanese inviava a Monticchiello. \nQuesto paese finalmente fa uno dei primi castelli che \nfigurarono nella guerra che precedè la caduta di Siena. \nEssendochè una parte dei soldati francesi nel principio \ndell’anno 1553 incalzati e respinti dalla Val di Chiana si \nerano ritirati a Monticchiello col loro capitano Adriano \nBaglioni, il quale fatto richiedere d’arrendersi a Don \nGarzia di Toledo generale nemico, rispose: ch’egli voleva \ntenere cotesto castello finchè aveva forze. – Era il luogo \nper natura del sito assai ben difeso, perciocchè non \nsolamente trovasi piantato in alto e rilevato dal piano, ma \nè circondato intorno da dirupate balze, talchè con gran \nfatica vi si potea condurre l’artiglieria, ed essendo il mese \ndi marzo che allora correva molto piovoso, la difficoltà si \nrendeva ancor maggiore. Condottivi con tuttociò dall’oste \nalcuni pezzi di artiglieria, e avendo fatto in maniera di \npiantarla in luogo opportuno, circa 150 passi discosto dal \ncastello, non per questo mostravano gli assediati \nsbigottimento alcuno; che anzi Ascanio della Cornia \ncomandante dei soldati italiani che erano all’assedio, \navendo una notte disegnato di prendereun piccolo bastione \nche il Baglioni aveva poco innanzi fatto inalzare avanti le \n\n\n\nmura del castello, e nel tempo stesso dare la scalata alle \nmura, non solo ne fu ributtato con morte di più soldati e \nnon meno di 150 feriti, ma vi fu egli stesso ferito di un \nsasso nel volto, per modo che essendo mancata la polvere \ndegli archibusi, gli assaliti furono costretti a difendersi \ncon le pietre. Ma guadagnato finalmente dagli assalitori il \ncontrastato bastione, e su quello tirata l’artiglieria, \nAdriano Baglioni trovossi forzato a rendersi a discrezione \ndel nemico. \nPerò il valore e l’onorata prova di quella gente, che non \nmaggiore di 100 soldati senza avere neppure una \nbombarda per tanti giorni si era difesa, determinarono \nDon Garzia a contentarsi di lasciarli andare disarmati, \nmeno il Baglioni che restò prigioniero. – (ADRIANI \nStoria dei suoi tempi, Lib. IX.) \nD’allora in poi Monticchiello dovè ubbidire alle truppe \nimperiali, quindi al governo di Cosimo de’Medici, cui si \nsottomise per atto pubblico del 16 agosto 1559. \nPossiedono vaste tenute in Monticchiello i Borghesi e i \nSaracini, due famiglie patrizie sanesi. \nLo statuto di Monticchiello esistente nelle Riformagioni \ndi Siena fu redatto nel 1595. – In quell’anno la parrocchia \nde’SS. Leonardo e Cristofano a Monticchiello faceva \n1151 abitanti, nel 1650 ne aveva 813, nel 1745 noverava \n669 abitanti, e nel 1833 essa comprendeva 614 abitanti.",
    "original_title": "MONTICCHIELLO, o MONTECCHIELLO",
    "page": 396,
    "slug": "monticchiello-o-montecchiello",
    "byte_offset": 2499145
  },
  {
    "context": "nel Val d’Arno fiorentino.",
    "title": "MONTICELLI",
    "body": "– Borgo che ha \ndato il titolo a un’antica chiesa priorale (S. Pietro) con \nmonastero annesso nel suburbio occidentale di Firenze, \npiviere della sua cattedrale, Comunità di Legnaja, \nGiurisdizione del Galluzzo, Diocesi e Compartimento di \nFirenze. \nQuesto borgo è attraversato dalla strada R. pisana, appena \nun miglio fuori della Porta S. Frediano, alla base del \npoggio di Mont’Uliveto e del monticello su cui risiede il \ndelizioso boschetto dei duchi Strozzi, dal quale monticello \nforse ebbe titolo la sottostante contrada. \nLa chiesa parrocchiale di S. Pietro a Monticelli, situata sul \nbivio della strada R. pisana con quella di Scandicci, fu \nuna prioria della Badia di S. Antimo in Val d’Orcia, \nconfermata a quei cenobiti dai diplomi imp eriali di Arrigo \nIII (anno 1051) e di Arrigo V (anno 1106). Molte \nmembrane dell’Areh. Dipl. Fior. rammentano la chiesa di \nS. Pietro a Monticelli, sia quando fu amministrata dai \nmonaci di S. Antimo, sia dopo che essi la cederono alle \nmonache di S. Barnaba a Torri in Val di Pesa, alcune \ndelle quali pergamene furono pubblicate dal canonico \nMoreni nelle sue Notizie Istoriche dei contorni di Firenze. \nAll’Articolo MATO (S.) A VINCI citai un istrumento del \n25 dicembre 1236 rogato nella Badia di S. Antimo \npresente fra gli altri il monaco D. Ugone priore di S. \nPietro a Monticelli. Anco nell’Arch. de’Canonici del \nDuomo di Firenze si conserva un istrumento del 15 \nfebbrajo 1250 scritto nella chiesa predetta, dal quale \napparisce, che allora era priore di S. Pietro a Monticelli un \nGuitone figlio d’Alberto Squarciasacchi canonico della \ncattedrale fiorentina. Quindi è che col titolo di canonica di \nS. Pietro a Monticelli questa chiesa trovasi registrata nel \ncatalogo del 1299 riportato dal Lami. \nPoscia nel 1345, mentre era vescovo di Firenze F. \nAngiolo Acciajuoli, entrarono nel claustro di S. Pietro a \n\nMonticelli le monache di S. Barnaba a Torri in Val di \nPesa, dopo però di avere promesso a don Benedetto \nTolomei abate di S. Antimo, di abbracciare la riforma di \nS. Guglielmo e di stare sottoposte nello spirituale \nall’Abate di quella badia. – Le quali monache non sono da \nconfondersi con altre più antiche di S. Maria a Monticelli \ndell’ordine Francescano traslocate verso il 1262 dal Card. \nOttaviano Ubaldini sul poggio di Colombaja. A quest’ \nultime donne recluse in Monticelli lasciò un legato di lire \n300 la contessa Beatrice di Capraja con suo testamento del \n1278. \nComecchè il Vescovo fiorentino prestasse il suo consenso \nalle monache di S. Pietro a Monticelli, sia per la riforma \nda esse professata, come per essersi esentate dalla \ngiurisdizione diocesana, per altro il Pontefice Eugenio IV \nle restituì alla potestà dell’ordinario mediante sua bolla \ndata in Firenze li 13 ottobre 1439; alla qual epoca la \nparrocchia di S. Pietro in Monticelli venne assegnata al \npiviere della chiesa maggiore fiorentina. \nNello stesso secolo XV e nel susseguente talmente andò \naumentando il numero delle recluse di S. Pietro a \nMonticelli, che l’Arcivescovo Alessandro Marzi-Medici \nnel 1608 decretò, che quella famiglia religiosa non \ndovesse eccedere il numero di ottanta. \nE sì che il detto monastero era stato soggetto a non pochi \npericoli e disastri, massimamente verso la fine del secolo \nXV a cagione del passaggio dell’esercito francese di Carlo \nVIII. \nNel 1785 le monache di S. Pietro a Monticelli furono \nsuddivise fra più monasteri dentro la città per collocare nel \nclaustro medesimo le monache di S. Frediano di Firenze; \nnella quale occasione quest’ultime donne portarono seco a \nMonticelli una pregiata pittura in tavola di Lorenzo Lippi \nrappresentante S. Andrea. \nDai libri delle prime recluse di Monticelli passati nel \nconservatorio di Ripoli a Firenze risulta, di quanto lucro \nfossero per quelle monache i lavori che esse facevano \nd’oro e d’argento filato, di seta e di trine; siccome della \nloro decadenza parla una supplica dalle stesse claustrali \ndiretta nel 1495 alla Signoria di Firenze, nella quale si \nesponeva, che erano allora bocche 50 in circa; e che \nvivevano d’elemosine, massime dall’avvenimento dei \nFrancesi in quà, per esser loro mancati gli esercizj di filare \ne lavorare d’oro e seta. (MORENI, Oper. cit.) \nIn poca distanza da S. Pietro a Monticelli esisteva fino dal \n1329 uno spedaletto intitolato a S. Biagio, presso il quale i \ncapitani della compagnia del Bigallo fecero erigere nel \n1562 un’Oratorio con i denari ritratti dall’eredità del \ncelebre scultore Benedetto di Leonardo da Majano, a \ntenore del suo testamento fatto lì 19 aprile dell’anno 1492. \nAllo stesso spedale di S. Biagio del Bigallo fuori della \nporta a S. Friano lasciò due paja di lenzuola della stima di \nlire 6 ciascun pajo ser Francesco Masi notaro fiorentino \ncon testamento dei 27 ottobre 1361. \nQuesto spedaletto insieme con molti altri per i pellegrini e \nbianti fu soppresso con la legge del 1751. \nAlla deliziosa collina del Boschetto degli Strozzi, posta a \ncavalire del monastero e del borgo di Monticelli, ci \nrichiama per avventura un documento del 12 aprile 1345, \ncol quale l’Abate ed i monaci della Badia a Settimo \ncederono in enfiteusi a Palla del fu Giacomo Strozzi un \nbosco denominato Cafaggio nel popolo di S. Pietro a \n\n\n\nMonticelli. – (ARCH. DIPL. FIOR. Carte di Cestello). \nNel borgo di Monticelli nacque da poveri genitori il \npittole Alessandro Allori, denominato il Bronzino. \nMonticelli diede anche il titolo alla soppressa parrocchia \ndi S. Sepolcro a Monticelli, altrimenti detta a Calombaja , \nriunita alla cura de’SS. Vito e Modesto a Bellosguardo. – \nVedere VITO (S.) A BELLOSGUARDO. La parrocchia \ndi S. Pietro a Monticelli nel 1833 contava 1181 abitanti.",
    "original_title": "MONTICELLI",
    "page": 397,
    "slug": "monticelli",
    "byte_offset": 2506663
  },
  {
    "context": "nella Valle dell’Ombrone pistojese.",
    "title": "MONTICELLI DI VINCIO",
    "body": "Questo luogo ha dato il vocabolo alla chiesa \nparrocchiale di S. Pietro a Monticelli, ossia a Vico Petroso \ndetta oggidì S. Pierino di Vincio, compresa nella \nComunità di Porta Lucchese, Giurisdizione e Diocesi di \nPistoja, la cui città è appena miglia toscane 2 al suo \nlevante Compartimento di Firenze. \nRisiede questo Monticelli alle falde dei colli che stanno \nfra l’Ombrone e il torrente Vincio. La chiesa di S. Pietro a \nMonticelli, o a Vincio corrisponde alla cappella di Vincio \nrammentata in una bolla spedita li 7 luglio 1218 da \nOnorio III al vescovo di Pistoja. Essa corrisponde alla \nchiesa di Vico Petroso cento volte nominata nelle \nmembrane di varie chiese e luoghi pii di detta città; \nmentre la stessa chiesa sotto la duplice indicazione di S. \nPietro a Vico Petroso , o a Monticelli è qualificata in un \nistrumento inedito del 13 febbrajo 1337 rogato in Pistoja; \ncol quale Francesco del fu Bartolommeo di Barletto \nde’Cancellieri vendè a Buonaccorso di Michele di Corso \nquattro pezzi di terra situati nel territorio di Pistoja in \nluogo chiamato S. Pietro a Vico Petroso , o a Monticelli. – \n(ARCH. DIPL. FIOR. Carte dell’Opera di S. Jacopo di \nPistoja). – Vedere VICO PETROSO, e VINCIO (S. \nPIERINO IN).",
    "original_title": "MONTICELLI DI VINCIO",
    "page": 398,
    "slug": "monticelli-di-vincio",
    "byte_offset": 2512471
  },
  {
    "context": "",
    "title": "MONTICELLO, o MONTICELLI in Val di Chiana",
    "body": "– \nPoggetto che diede il nome a un antico castelletto ed alla \npieve di S. Pietro a Monticello, altrimenti appellata a \nButintoro , da lunga mano traslatata nella sua chiesa filiale \ndi S. Quirico a Rigutino, nella Comunità Giurisdizione \nDiocesi e Compartimento di Arezzo, da cui è quasi 7 \nmiglia toscane a ostro. \nTrovasi lungo la strada Regia perugina alla prima posta da \nArezzo negli antichi possessi de’marchesi del Monte S. \nMaria; un’individuo della qual famiglia, il marchese \nArrigo figlio che fu del Marchese Uguccione con \ntestamento scritto nell’ottobre 1098 offrì alla badia di S. \nFlora a Turrita la sua corte di Ottavo in Val di Chiana \ninsieme col Castello di Monticello, la selva detta d’Acuto, \ne le sostanze che egli possedeva nel Castello e corte di \nPilli con altri beni ivi designati. \nAnche la contessa Sofia ava del marchese Enrico predetto \nnel dicembre dell’anno 1098 rinunziò a favore della stessa \nbadia la sua metà della corte d’Ottavo insieme con la metà \ndella selva di Acuto; i quali luoghi in quell’atto si \ndichiarano situati infra plebem S. Petri sita Botintoro nel \ncontado aretino. – Vedere MONCIONE nel Val d’Arno \nsuperiore. \nLa pieve però di S. Pietro a Monticello non è da \nconfondersi, come io fece nell’Articolo Agello in Val di \nChiana, con l’altra di S. Pietro in Agello; al che fui \n\nindotto dalle parole di una donazione fatta nel luglio del \n1040 dal C. Ranieri del fu C. Walfredo alla pieve di \nRigomagno di varie di lui sostanze situate nei contadi \nsenese e aretino, alcune delle quali sostanze erano poste \npresso il fiume Chiana in luogo appellato Pulignano nel \npiviere di S. Pietro in Agello. \nSennonchè all’Articolo MARCIANO di Val di Chiana \ndissi, qualmente S. Pietro in Agello corrispondeva alla \npieve di Ficareto, ora situata in Marciano. – Vedere \nRIGUTINO.",
    "original_title": "MONTICELLO, o MONTICELLI in Val di Chiana",
    "page": 398,
    "slug": "monticello-o-monticelli-in-val-di-chiana",
    "byte_offset": 2513784
  },
  {
    "context": "",
    "title": "MONTICELLO nel Val d’Arno superiore",
    "body": "– Piccolo \ncasale noto per la residenza che ivi tiene il magistrato \ncivico della Comunità di Castiglion Ubertini, dal cui \nCastello è circa un terzo di miglio a scirocco nella \nparrocchia e Comunità medesima, Giurisdizione di \nMontevarchi, Diocesi e Compartimento di Arezzo. – \nVedere CASTIGLION UBERTINI.",
    "original_title": "MONTICELLO nel Val d’Arno superiore",
    "page": 398,
    "slug": "monticello-nel-val-d-arno-superiore",
    "byte_offset": 2515693
  },
  {
    "context": "(Monticlum)",
    "title": "MONTICELLO in Val d’Orcia",
    "body": "– Castello \nsituato sul dorso di un poggio chiamato un dì Monte \nPinzutolo, con chiesa plebana (S. Michele) sostituita \nall’antica cappella di S. Stefano nella Comunità e circa 4 \nmiglia toscane a levante di Cinigiano, Giurisdizione di \nArcidosso, testè di Monticello stesso, Diocesi di \nMontalcino, già di Chiusi, Compartimento di Grosseto. \nIl primo documento conosciuto relativo a questo \nMonticello lo trovo in una carta della badia Amiatina \nscritta in Monticello nel maggio dell’860. Trattasi di un \nlivello fatto dal proposto della badia suddetta di una casa \ncon terre poste ne’casali di Monticello e di Lamole per \nl’annua pensione di nove denari e di un’anfora di vino a \ngiusta misura. – Vedere LAMOLE. \nNel 915 con diploma degli 8 dicembre l’Imperatore \nBerengario I confermò alla badia del Monte Amiata, fra le \naltre cose, la cella di S. Stefano a Monticello con le sue \npertinenze; il qual privilegio fu poi confermato sotto dì 26 \nfebbrajo 996 dal re Arnolfo e di nuovo nel 5 aprile 1037 \ndall’Imperatore Corrado II. \nIn questo stesso Monticello nel secolo X possedeva una \ncorte il marchese Lamberto figlio che fu d’Ildebrando, il \nquale per istrumento del 18 aprile 973, rogato nel Castello \ndi Waliano sull’Ombrone, vendè o piuttosto impegnò, le \nsue corti di Monticello e di Montecchiello situate \nentrambe nel contado di Chiusi insieme ad altre 43 corti e \ncastella per la vistosa somma di lire diecimila al prete \nRopprando, dal qual prete 16 anni dopo (17 aprile 989) le \nstesse corti furono redente per un’egual somma dalla \ncontessa Ermengarda vedova lasciata dal suddetto \nmarchese. – Vedere GULLIANO o GALLIANO nella Valle \ndell’Ombrone sanese. \nNel 1240, sotto di 5 agosto, per atto rogato in Monticello \ngli uomini del castello di Monte Pinzutolo situato nelle \npendici del Monte Amiata sul fiume Zancone, stante un \nincendio che arse il loro castello, trovandosi costretti a \nritirarsi da detto luogo, convennero con l’abate del \nMont’Amiata, di cui essi erano vassalli, di fabbricarsi \nnuove abitazioni nel Castello di Monticello con facoltà di \nedificare una chiesa parrocchiale (l’attual pieve di S. \nMichele) con annesso cimitero, previa peraltro la \n\n\n\npromessa di pagare agli abati del Mont’Amiata, come in \nMonte Pinzutolo, tutti i dazj, servitù, bandi annone, ecc. \nIn vista pertanto de’danni sofferti da quella gente rimasta \npriva di patria, l’abate del Mont’Amiata accordò loro la \nfacoltà di recarsi a dimorare stabilmente in Monticello \ncon l’esenzione per tre anni dal terratico, e per sei anni da \ntutti i dazj. \nD’allora in poi i nomi de’due castelli si confusero insieme \nal segno che Monticello e Monte Pinzutolo divennero un \nluogo medesimo, siccome lo dimostrano i seguenti \ndocumenti. Il primo è scritto li 6 aprile 1263 in Galiano \n(Waliano); nell’altro del 3 giugno di quello stesso anno, si \nrammenta la chiesa di S. Michele a Monte Pinzutolo , o a \nMonticello. Anche nel 4 gennajo 1265 i massari e \nconsiglieri di quella comunità promisero a Giovanni abate \ndel Monte Amiata l’annuo tributo di uno stajo di \ngranaglia per ogni casa massarizia, come costumavasi \ninnanzi l’incendio del castello di Monte Pinzutolo. \nA meglio dimostrare la sinonimia di questi due paesi \nciterò un deposto di due testimoni de 21 novembre 1328, \nfatto nella curia di Monticello, per provare che la chiesa \ndi S. Michele a Monticello continuava ad essere \nsottoposta agli abati del Monastero amiatino, e in \nconseguenza ch’era esente dalla giurisdizione de’vescovi \ndi Chiusi. \nNel dì 30 ottobre 1313 (stile pisano) dai monaci del \nMontamiata fu notificata agli abitanti di Monticello una \nlettera dell’Imperatore Arrigo VII, che comandava di far \nguerra al Comune di Siena ed ai suoi aderenti per essere \nribelli all’Impero. (loc. cit. Carte della stessa badia). \nArroge che il paese di Monticello sino dal 1119 era stato \nposto dai monaci amiatini sotto la garanzia della \nRepubblica di Siena, alla quale poi quegli abitanti si \nsottomisero stabilmente nel principio del secolo XV \ninsieme con altri paesi della montagna. Infatti il governo \ndi Siena fino del 1413 aveva fatto di Monticello un \ncapoluogo di giurisdizione civile, il cui potestà vi si \nmantenne sino alla legge del 21 ottobre 1837, con la quale \nla potesteria di Monticello fu riunita al vicariato regio di \nArcidosso. \nLo statuto di Monticello esistente alle Riformagioni di \nSiena fu redatto nel 1551. Gli abitanti di questo castello \ndopo la riunione dello stato sanese alla corona Medicea \nprestarono a questa il giuramento di sudditanza nel dì 2 \nsettembre dell’anno 1559. \nLa parrocchia di S. Michele a Monticello nel 1595 aveva \n804 abitanti; nel 1640 ne contava 697; nel 1745 era ridotta \na 316; e nel 1833 la stessa parrocchia faceva 959 abitanti.",
    "original_title": "MONTICELLO (Monticlum) in Val d’Orcia.",
    "page": 398,
    "slug": "monticello-in-val-d-orcia",
    "byte_offset": 2516052
  },
  {
    "context": "già MONTISCI, o MONTISCIO (Montiscius) nel Val d’Arno fiorentino.",
    "title": "MONTICI",
    "body": "– Contrada deliziosa situata \nnella sommità più elevata del poggio omonimo fra la \nValle dell’Arno fiorentino, in cui direttamente versano le \nsue acque dalle pendici volte a maestro, mentre il \nfiumicello dell’Ema gli scorre dal lato di levante e \nscirocco. Il perimetro di questa contrada può dirsi \ncircoscritto dal popolo di S. Margherita a Montici, una \ndelle parrocchie filiali della cattedrale di Firenze, fra le \nComunità e Giurisdizione del Bagno a ripoli e quella del \nGalluzzo, nella Diocesi e Compartimento di Firenze, la \nqual città è a due miglia toscane a maestro della chiesa di \n\nMontici. \nLe colline intorno a questa chiesa sono sparse di amene \nville, di case coloniche e di borgate, e sul loro dorso si \nestende la strada chiantigiana passando dal Pian di \nGiu llari, dove morì il celebre Galileo, e nei di cui contorni \nesisteva l’antico Bagno di Montici , rammentato \nall’Articolo LEPORI (S. MATTEO A) ossia IN \nARCETRI. \nFra Firenze, S. Margherita a Montici, diceva il Varchi nel \nlib. IX delle storie fiorentine, ed il Pian di Giullari per \nandare nel Val d’Arno di sopra, si trova oltre Bisarno il \nPian di Ripoli, dove è il monistero delle monache di S. \nBrigida chiamato il Paradiso, sopra ed intorno al quale \nsono palazzi senza numero, e massimamente verso \nl’Antella. \nFra i quali palazzi non è da tacere la villa magnifica dei \nGuicciardini sul poggio e assai d’appresso alla chiesa di S. \nMargherita a Montici; dove è fama che Francesco \nGuicciardini scrivesse una gran parte della sua storia \nd’Italia, innanzi che i quella villa prendesse alloggio \nSciarra Colonna, uno dei colonnelli dell’esercito Cesareo \nPapale che assediò Firenze, e dove pur anco si fermò \nBaccio Valori commissario del Papa Clemente, quando \ncostà nel 12 agosto dell’anno 1530 furono firmate le \nbugiarde condizioni per la capitolazione di Firenze. Delle \nquali convenzioni non solo, dice il Varchi, non fu \nosservata nessuna per la parte di Clemente VII, ma di \nciascuna fu fatto il contrario. Dondechè, io penso, quel \npalazzo dal popolo quasi per ischerno venisse qualificato, \nsiccome tuttora si appella, la Villa della Bugia. – Infatti \nessa nominavasi della Bugia sino da quando la famiglia \nGuicciardini nel 1719 l’alienò coi predj annessi a Jacopo \ndi Ferdinando Nerli patrizio fiorentino, che in più ampia \nforma la ridusse, e di vasto giardino l’adornò, tale come la \nsi vede tuttora che è di proprietà del signor Gaetano \nMarrocchi. \nPer tornare alla chiesa parrocchiale di questa contrada dirò \nche essa fu di antichissimo padronato delle illustri \nfamiglie fiorentine Amidei e Gherardini, l’ultima delle \nquali tuttora superstite concorre all’investitura di quella \nchiesa insieme con la famiglia dei marchesi Niccolini di \nFirenze, sottentrata nel padronato di essa chiesa non meno \nche di quella di S. Giusto a Ema ec. Per testamento di \nAnton Francesco Gherardini fatto li 17 marzo dell’anno \n1647. \nRelativamente al giuspadronato che fino dal secolo XIV \nalmeno avevano sulla chiesa di Montici i Gherardini, lo \nprova fra molti altri documenti una delle tre distrutte \ncampane di essa chiesa state rifuse nel 1839, la quale \nportava la data dell’anno MCCCCXXXV. al tempo di \nmesser Bartolommeo d’Amideo Gherardini ; il qual \nmessere continuava ad esser rettore della stessa chiesa \nanche nel 1441. \nLa prima delle tre antiche campane della stessa chiesa di \nMontici portava la data dell’anno MCCCVII. oltre il nome \ndi un celebre fonditore ivi scolpito: Puccius Florentinus \nme fecit. \nAnche la seconda campana aveva la seguente iscrizione: \nA.D.MCCCLVI Franciscus Pucci Florentinus me fecit. – \nVedere FALTONA (PIEVE di). \nDella chiesa di S. Margherita a Montici trovasi una delle \npiù vetuste reminiscenze in un’instrumento del 18 agosto \n\n\n\n1229 rogato in una casa situata nella parrocchia di S. \nMargherita de Montisci. \nFra le memorie relative a questo tempo merita di essere \nindicata un’iscrizione in marmo murata sulla parete \ninterna a cornu evangeli , della stessa chiesa di S. \nMargherita, nella quale si tratta d’indulgenze concesse nel \n1296 da Mons. Francesco vescovo di Firenze ai fratelli \ndella compagnia di S. Maria posta in S. Margherita de \nMontiscis, le quali indulgenze vennero ampliate nel 1304 \ndal Cardinale Niccolò da Prato vescovo d’Ostia e delegato \napostolico in Toscana. \nMa la chiesa di Montici è nota anche nella storia civile \nper aver servito di riparo e quasi di fortilizio a due \nGherardini stati condannati nel 1349 dal potestà di \nFirenze per l’uccisione di un Firidolfi da Panzano. La \nvendetta del quale omicidio fu descritta da un canonico \nNiccolò di Francesco seniore de’Gherardini in un MS. \nposseduto dagli eredi Gherardini di Firenze. \nDissi seniore, in quanto che un altro canonico, Niccolò di \nFrancesco giuniore dei Gherardini, visse quasi un secolo \ndopo del prenominato; ed è quest’ultimo lo stesso che \nscrisse una breve vita di Galileo Galilei, ad insinuazione \ndel quale egli lasciò la curia romana per venire priore a S. \nMargherita a Montici, invitatovi dallo stesso Galileo, nel \ntempo che egli abitava nella villa del Giojello; e tanto egli \nlodò la bella situazione del luogo e l’amenità del paese, \nche Niccolò Gherardini si risolvè a chiedere ai suoi \ncondomini il priorato della chiesa di Montici, dove egli \nvenne e dimorò quasi di continuo per tutto il tempo che \nvisse esule nella vicina villa del Pian di Giullari il gran \nGalileo. Col quale il priore Gherardini avendo lo spazio di \n7 anni familiarmente praticato, seppe anche da lui molte \nsingolarità relative alla vita di quel grand’uomo. – \n(TARGIONI-TOZZETTI, Ingrandimenti della Fisica in \nToscana, Parte I Appendice). \nFinalmente da Montici derivò quel diplomatico Guelfo \nde’Gherardini da Montisci che la Signoria di Firenze nel \n1350 inviò ambasciatore a Bologna, e nel 1352 a Perugia, \na Siena e ad Arezzo. \nLa parrocchia di S. Margherita a Montici nel 1551 \ncontava 241 abitanti; nel 1745 ne aveva 589; e nel 1833 \nnoverava 543 abitanti.",
    "original_title": "MONTICI",
    "page": 399,
    "slug": "montici",
    "byte_offset": 2520939
  },
  {
    "context": "(Monticianum) in Val di Merse.",
    "title": "MONTICIANO",
    "body": "– Terra \nmurata di figura regolare con chiesa arcipretura (SS. \nGiusto e Clemente) capoluogo di comunità e di \nGiurisdizione nella Diocesi di Volterra, Compartimento di \nSiena. \nÈ situata sul dorso di una collina assai scoscesa dal lato \norientale, alla di cui base scorre il torrente Gonna, mentre \ndal lato opposto il poggio medesimo docile si distende \nverso il fiume Merse. \nTrovasi nel grado 28° 49’ 6” di longitudine e 43° 8’ 2” di \nlatitudine, 6 miglia toscane a levante-scirocco di \nChiusdino; 8 miglia a ponente dal Ponte a Macereto; e 18 \nmiglia toscane a libeccio di Siena. \nComecchè il Castello di Monticiano sia rammentato nella \ndubbia bolla del Pontefice Clemente III spedita li 30 \naprile del 1189 a Bono vescovo di Siena, non fia però da \ndubitare che a quella età il Castello di Monticiano fosse \nsotto la giurisdizione temporale de’prelati di Volterra, \n\ntostochè Arrigo VI nel 1186 concedeva a Ildebrando \nPannocchieschi vescovo volterrano la giurisdizione civile \nnel Castello di Monticiano, in Monte Falcone sopra Rosìa, \nnon che in molti altri castelli di quella contrada; privilegio \nche nel 1224 dall’Imperatore Federigo II venne anche \nconfermato in favore del vescovo Pagano successore \nd’Ildebrando. \nÈ altresì vero che i vescovi di Volterra incominciarono di \nbuon’ora a ricevere molestia dal governo di Siena per \ncagion di dominio sopra questo ed altri vicini paesi; \navvegnachè non era appena salito sulla cattedra di \nVolterra il vescovo Pagano, che questi nel 1214 fu \ncostretto ricorrere al Pontefice Innocenzo III, (alla di cui \ncuria apostolica la chiesa di Monticiano pagava l’annuo \ntributo di un Marabottino) a motivo dei castelli di Frosini, \ndi Montieri e di Monticiano, che furono arbitrariamente \noccupati dai Sanesi. \nPer la qual cosa il Papa delegò arbitro in cotesta causa \nGiovanni da Velletri Vescovo di Firenze; il quale decise \nper la restituzione dei castelli stati tolti al prelato \nvolterrano. Essendosi però i Sanesi mostrati sordi alla \ncitazione ed al lodo del vescovo fiorentino, Pagano pensò \nmeglio scendere a un accordo co’suoi nemici mediante \nuna convenzione del 1215, per la quale il vescovo \nvolterrano si rese tributario di Siena. \nInfatti fra le carte appartenute ai frati Romitani di S. Pietro \na Monticiano havvenne una del dì 8 agosto 1224 scritta in \nMonticiano che tratta della concessione di un pezzo di \nterra fatta dal castellano ivi residente per conto del \ncomune di Siena. \nAnche nell’Archivio delle Riformagioni sanesi esiste una \ndeliberazione presa nel 1226 dal consiglio della Campana, \ncolla quale si ordina al potestà di Siena di annullare le \nconcessioni fatte dal castellano di Monticiano \nrelativamente ad alcune possessioni spettanti alla \nRepubblica sanese. – (Kaleffo vecchio n.°244.) \nNel 1242, a di 21 maggio, Caulino de’Tolomei potestà di \nMonticiano, ed i consiglieri di questa comunità \ninvestirono di procura un loro rappresentante ad oggetto di \ntrattare i negozi spettanti al loro comune. A questa \nsuddetta epoca esisteva una specie di rocca fuori delle \nmura castellane di Monticiano, siccome lo prova il \ntestamento di un tal Martinaccio, col quale lascia una \nquantità di denari ai canonici della pieve di Monticiano, ai \nFrati Romitani dell’Eremo di S. Antonio \ndell’Ardenghesca, a quelli di S. Pietro a Camerata sotto \nMonticiano, allo spedale di S. Maria della Scala di Siena e \nalla pieve di Lustignano; il quale testamento fu scritto in \ncasa del testatore suddetto, posta nel Castel vecchio extra \ncastrum Monticiani. – (ARCH. DIPL. FIOR. Carte del \nConvento di S. Pietro a Monticiano.) \nMolte altre carte della stessa provenienza rammentano il \nborgo fuori del castello di Monticiano; fra le quali un \ncontratto del 22 dicembre 1272, fatto nel Borgo predetto, \nper la compra e vendita di un pezzo di terra situato tra la \nMersa e il torrente Feccia nel distretto di Monticiano. \nPorta la data del 9 dicembre 1277 una confessione di \ndebito fatta presso il Bagno di Petriolo da diversi abitanti \ndi civitella dell’Ardenghesca a un tale da Fojano per la \nsomma di lire tre sanesi prezzo di quattro staja di grano. \n(loc. cit.) \nAll’Articolo MONTEVARCHI feci menzione di una \n\n\n\ndeliberazione dell’8 gennajo 1283 fatta da Mercandante \ndel fu Baldiccione camarlingo della Comunità di \nMonticiano, per la quale di consenso del potestà sanese fu \nordinato, che per sei anni non doveva essere variato \nl’estimo di lire due solite pagarsi da Cenni di Bocca da \nCastelletto (ora Castello Mascagni) castellano di \nMonticiano, a tenere della Lira del Comune predetto, \nnella quale si trovavano allibrati i beni di tutti gli uomini \ndi detta Comunità . – (loc. cit.) \nIn ques to frattempo però essendo stati ricettati nel \nCastello di Monticiano i fuoriusciti Ghibellini di Siena, \nfurono essi cacciati di là dalle truppe comandate dal \nConte Guido Salvatico dei conti Guidi di Dovadola allora \npotestà di Siena, per la qual cosa fu ordinato che si \ndiroccassero le sue mura. – (ANDREA DEI, Cronic. \nSanese. – MALAVOLTI, Istor. Sanes. P. II. Lib. 3.) \nNel 1310 Monticiano era residenza di un vicario sanese, \nla cui giurisdizione abbracciava un’estesa contrada, a \npartire dalla Montagnuola di Siena sino a Prata, e di là \nfino a Rocca Tederighi. \nMonticiano dopo la conquista di Siena per atto pubblico \nde’30 novembre 1554 si sottomise alla corona di Toscana. \nDi poi, mentre il paese era sotto il capitanato di Casole, fu \neretto in feudo con titolo di marchesato insieme con \nMonte Pescali dal Granduca Ferdinando II mediante \ndiploma de’25 luglio 1629 a favore di Orso di Ranieri \nde’conti d’Elci, patrizio sanese; e la stessa concessione fu \nrinnovata nel 1738 a favore del marchese Orso giuniore \nde’conti d’Elci, fino a che dopo la legge sulla \nsoppressione giurisdizionale dei feudi granducali (anno \n1749) Monticiano ritornò sotto il governo immediato di \nSiena. – Vedere MONTE PESCALI. \nNel borgo di questo castello esiste la chiesa col soppresso \nconvento de’SS. Pietro e Paolo de’frati Romitani di S. \nAgostino fondata in origine a qualche distanza da \nMonticiano in luogo denominato Camerata, ossia a Pietra \nrondinaja . \nFu nel dì 14 aprile del 1291 quando Ranieri vescovo di \nVolterra nella canonica di S. Giusto a Monticiano \nconsacrò la prima pietra della nuova chiesa e convento \nche i frati Romitani innalzarono nel borgo presso la porta \ndi detto castello, sebbene tutto l’edifizio non pare che \nrestasse compito prima dell’anno 1362, e ciò per \nmunificenza di un conte di Frosini, siccome lo fa credere \nun’iscrizione in pietra murata in detta chiesa. \nIl tempio di semplice struttura è vasto, fabbricato di pietra \nserena concia. Nell’altar maggiore si conserva il corpo del \nBeato Antonio Patrizi da Monticiano, protettore del paese, \ndove morì nel 1311. \nTra le Riformagioni della Signoria di Siena una del 1259 \nordina di dare l’elemosine ai frati Romitani del convento \ndi Monticiano; la qual deliberazione trovasi rinnovata \nsotto gli anni 1293, 1355 e 1360, ne’quali si ordina di \ndare ai Frati di Camerata sei quarti di sale per testa. \nLo statuto di Monticiano esistente all’Arch. Dipl. di Siena \nè dell’anno 1558. \n \nCENSIMENTO della Popolazione della Parrocchia di \nMONTICIANO a quattro epoche diverse, divisa per \nfamiglie. \n \nANNO 1640: Impuberi maschi -; femmine -; adulti \n\nmaschi -; femmine -; coniugati dei due sessi -; \necclesiastici dei due sessi -; numero delle famiglie 150; \ntotalità della popolazione 499. \nANNO 1745: Impuberi maschi 81; femmine 65; adulti \nmaschi 98; femmine 100; coniugati dei due sessi 144; \necclesiastici dei due sessi 7; numero delle famiglie 104; \ntotalità della popolazione 495. \nANNO 1833: Impuberi maschi 187; femmine 172; adulti \nmaschi 173; femmine 139; coniugati dei due sessi 358; \necclesiastici dei due sessi 3; numero delle famiglie 489; \ntotalità della popolazione 1031. \nANNO 1839: Impuberi maschi 205; femmine 169; adulti \nmaschi 179, femmine 136; coniugati dei due sessi 360; \necclesiastici dei due sessi 2; numero delle famiglie 485; \ntotalità della popolazione 1048 \n \nComunità di Monticiano. – Il territorio di questa \ncomunità, calcolato a tenore della riforma accaduta sino \ndell’anno 1833 occupa una superficie di 30704 quadr. \nagrarj, dei quali 1147 sono presi da corsi d’acqua e da \nstrade. \nNel 1833 vi stanziarono 1966 abitanti, a proporzione di 53 \nindividui per miglia toscane quadr. Di suolo imponibile. \nIl suo territorio si limitava a quell’epoca alla sola \nparrocchia di Monticiano; ma dopo il 1833 fu esteso a \nquello della sua giurisdizione civile, designato nei limiti \nqui appresso. Per modo che nel 1839 nella superficie qui \nsotto descritta abitavano 2148 persone, a proporzione cioè \ndi 58 individui per ogni miglio quadrato di suolo soggetto \nall’imposizione fondiaria. \nEsso è di figura presso a poco quadrilunga, e confina con \nquello di altre cinque comunità. Da tre lati è circoscritto \nda grossi torrenti o fiumane; cioè, dalla parte che guarda \nostro ha per confine il torrente Farma per il corso di circa \nsei miglia toscane, quattro miglia toscane delle quali sono \ndi fronte al territorio di Roccastrada, a partire dal fosso o \ntorrente di Farmella sino alla base occidentale del poggio \ndi Petriolo, e per le altre due miglia toscane, di là sino allo \nsbocco della Farma nella Merse ha dirimpetto la \nComunità di Campagnatico. Dal lato poi di levante trovasi \na confine con la Comunità di Murlo mediante il fiume \nMerse che di conserva rimontano per il corso di circa sette \nmiglia toscane passando insieme sul Ponte a Macereto e \nquindi inoltrandosi per lo stesso fiume sino alla \nconfluenza del fosso appellato il Rio Castellano. Cotesto \nrio, che scende dai poggi a ponente della Merse, serve di \nconfine dirimpetto a settentrione alla Comunità di \nSociville,con la quale questa di Monticiano sale i poggi \ntesté nominati per poi riscendere il fianco opposto \nmediante il fosso Cincera tributario esso pure della \ntortuosa Merse che ritrova costà, e mediante il corso \ninverso della qual fiumana, ripiegando da settentrione a \nponente, arriva alla foce del fosso Gonna. A questa \nconfluenza entra a confine la Comunità di Chiusdino, e \ninsieme con essa l’altra cammina contr’acqua nella \ndirezione di ponente lungo il fiume Merse sino alla \nconfluenza del torrente Feccia, quindi nella direzione di \nlibeccio per lo stesso fiume sino al termine del Cerro \ncrociato . Costì lascia alla sua destra la Merse per dirigersi \na ostro mediante limiti artificiali avendo dirimpetto a \nponente la stessa Comunità di Chiusdino, con la quale \nfronteggia, ora rasentando, ora entrando nella strada \n\n\n\nMaremmana e con essa varcando il poggio di Scalvaja , \nfinché trova sulla sua schiena il torrente Farmulla, col \nquale ritorna nel torrente Farma, e dopo un giro di circa \ndieci miglia toscane lascia la Comunità di Chiusdino al \npunto dove ritrova quella di Roccastrada. \nI principali corsi d’acqua che toccano, o passano per \nquesto territorio, sono il fiume Merse, i torrenti Farma , e \nGonna suoi tributarj, l’ultimo de’quali accoglie le acque \nde’borri e rivi che scendono dalla vallecola orientale di \nMonticiano. – Di strade maestre rotabili aperte in questa \ncomunità, oltre la Regia Grossetana che dal Ponte a \nMacereto entra, e al Ponte di Petriolo esce dal suo \nterritorio, non si trovano che brevi tronchi di strade \ncomunitative, come quello che dal Ponte a Macereto \nconduce a S. Lorenzo a Merse, e un altro che da \nMonticiano scende dal lato occidentale nel piano di \nMerse. \nDifficile a definirsi non che a classarsi sarebbe il territorio \ndi questa comunità qualora si dovessero considerare le \nvarie alterazioni e accidentalità che s’incontrano nelle \nrocce stratiformi secondarie, e in quelle terziarie, a \ncagione delle masse ofiolitiche che dal lato di ostro, verso \ni monti di Belagajo fino alla Farma, e dal lato di levante \nda quelli di Murlo fino alla destra della Merse \nprovengono. Qualora poi si contemplano i terreni \nschistosi dei poggi che sino alla Merse da libeccio a \ngrecale distendendosi lungo la ripa sinistra del torrente \nGonna, appariscono in gran parte coperti di una pudinga \nsilicea, sparsa qua è là di cristalli di rocca, stati già \nsegnalati dal Baldassarri, dal Targioni e dal Santi; \nl’ultimo de’quali naturalisti molti ne raccolse sul selvoso \nMonte Cuojo , esistente poco lungi da Monticiano, \ndopoché il Baldassarri aveva trovato cristalli consimili \npresso allo stesso capoluogo. \nSono comprese nella Comunità di Monticiano le acque \ntermali solfuree di Petriolo, essendo che esse scaturiscono \ndalla sponda sinistra del torrente Farma di mezzo a strati \ndi calcare compatto e di schisto argilloso attraversati da \nfiloni di zolfo e da non infrequenti tracce di ferro idrato e \ncarbonato. – Vedere BAGNI DI PETRIOLO. \nRispetto allo stato geoponico della Comunità in discorso, \nla porzione maggiore, e forse due terzi del suo territorio è \ncoperta da selva forte di lecci, di castagni, di sugheri, di \nscope arboree, ecc.; dondeché copiosi sono i pascoli per \ngli animali a pié fesso e conseguentemente non poco \nfruttifero riesce il loro prodotto. \nI campi sativi, le vigne e i poderi sono sparsi intorno al \ncapoluogo, ne’castelli, e presso i quattro casali di Contra, \nCerbaja, Querciglioni e Solaja che costituiscono il popolo \nd’Jesa. \nScarseggiava nei colli l’ulivo, ma abbonda nella valle la \ncoltivazione della canapa. \nAnche gli alveari costituivano una volta oggetto di \nspeculazione agraria in questo territorio, siccome sembra \nrilevarsi da alcuni istrumenti del secolo XIII esistenti fra \nle pergamene del soppresso convento degli Agostiniani di \nMonticiano. Infatti due di quelle membrane, scritte nel 28 \naprile e nel dì 8 marzo 1275, contengono delle \nobbligazioni per pagare annualmente lire 12 e soldi 3 di \ndenari sanesi per il fitto di venti alveari con api, cera e \nmiele. \nIn Monticiano non vi sono mercati, e una sola languida \n\nfiera vi si tiene nel giorno 28 di agosto. \nLa Comunità mantiene un medico chirurgo e un maestro \ndi scuola elementare. \nLa potesteria di Monticiano è sottoposta alla giurisdizione \ncriminale e alla polizia del Governo di Siena. \nLa sua cancelleria comunitativa stà in Chiusdino; l’uffizio \nd’esazione del Registro, e l’ingegnere di Circondario sono \nin Radicondoli; la conservazione delle Ipoteche, e il \ntribunale di Prima Istanza risiedono in Siena. \n \nQUADRO della Popolazione della Comunità di \nMONTICIANO a quattro epoche diverse \n \n- nome del luogo: Jesa (*), titolo della chiesa: S. Michele \n(Pieve), diocesi cui appartiene: Siena, popolazione anno \n(ERRATA: 1551) 1640 n° -, popolazione anno 1745 n° -, \npopolazione anno 1833 n° 415, popolazione anno 1839 n° \n- nome del luogo: S. Lorenzo a Merse (*), titolo della \nchiesa: S. Lorenzo (Pieve), diocesi cui appartiene: Siena, \npopolazione anno (ERRATA: 1551) 1640 n° -, popolazione \nanno 1745 n° -, popolazione anno 1833 n° 264, \npopolazione anno 1839 n° 277 \n- nome del luogo: MONTICIANO, titolo della chiesa: SS. \nGiusto e Clemente (Pieve Arcipretura), diocesi cui \nappartiene: Volterra, popolazione anno (ERRATA: 1551) \n1640 n° 499, popolazione anno 1745 n° 495, popolazione \nanno 1833 n° 1031, popolazione anno 1839 n° 1048 \n- nome del luogo: Sento (*), titolo della chiesa: SS. Jacopo \ne Filippo (Rettoria), diocesi cui appartiene: Siena, \npopolazione anno (ERRATA: 1551) 1640 n° -, popolazione \nanno 1745 n° -, popolazione anno 1833 n° 99, \npopolazione anno 1839 n° 83 \n- nome del luogo: Tocchi (*), titolo della chiesa: S. Maria \nAssunta (Pieve), diocesi cui appartiene: Volterra, \npopolazione anno (ERRATA: 1551) 1640 n° -, popolazione \nanno 1745 n° -, popolazione anno 1833 n° 157, \npopolazione anno 1839 n° 168 \n \n- Totale abitanti anno (ERRATA: 1551) 1640 n° 499 \n- Totale abitanti anno 1745 n° 495 \n- Totale abitanti anno 1833 n° 1966 \n \nEntra nella Comunità di Monticiano la seguente frazione \n \n- nome del luogo: Luriano e Scalvaja, Comunità donde \nproviene: Chiusdino, abitanti anno 1839 n° 135 \n \n- Totale abitanti anno 1839 n° 2148 \n \nN.B. I quattro popoli contrassegnati con l’asterisco (*) \nfino al 1834 fecero parte della Comunità di Sovicille, dove \nsarà riportata la popolazione delle prime due epoche.",
    "original_title": "MONTICIANO",
    "page": 400,
    "slug": "monticiano",
    "byte_offset": 2527117
  },
  {
    "context": "",
    "title": "MONTICIANO, o MONTIGIANO alla Marina di  Viareggio",
    "body": "– Vedere MONTIGIANO.",
    "original_title": "MONTICIANO, o MONTIGIANO alla Marina di ",
    "page": 402,
    "slug": "monticiano-o-montigiano-alla-marina-di-viareggio",
    "byte_offset": 2543598
  },
  {
    "context": "(Castrum Monterii, già Mons Aeris) nella Val di Merse.",
    "title": "MONTIERI",
    "body": "– Castello con sottostante borgo e chiesa \narcipretura (SS. Michele e Paolo) capoluogo di comunità, \n\n\n\nsiccome lo fu di giurisdizione riunita nel 1837 al Vicario \nRegio di Roccastrada, nella Diocesi di Volterra, \nCompartimento di Grosseto. \nRisiede sul fianco settentrionale di un altissimo monte \ndello stesso nome in guisa da nascondere per molte ore \ndel giorno l’astro benefico del sole massimamente \nnell’inverno, dondeché in questo paese si fa notte innanzi \nsera. Le pendici settentrionali del monte medesimo \nversano le loro acque nella valle superiore della Cecina, \nmentre nella faccia meridionale nasce un ramo del fiume \nMerse, denominato la Merse Savioli. – Trovasi Montieri \nnel grado 28°40’2’’ longitudine e nel 43°8’ latitudine, \ncirca 12 miglia toscane a grecale di Massa Marittima, 18 a \nmaestrale di Roccastrada, e circa 6 miglia toscane a \nponente di Chiusdino. \nHanno dato il nome ed origine a questo paese le miniere \ndi rame che da tempo assai remoto debbono essersi \nscoperte nel monte metallifero donde ebbe il nome di \nMons Aeris, il quale da ogni parte traforato da cunicoli \nracchiude copiosi filoni e grandi masse di minerali di \nrame, di ferro e di piombo solfurati. \nS’ignora pertanto se furono gli abitanti della contrada \nquelli che v’istituissero i primi scavi, o se piuttosto la \nscoperta delle sue miniere chiamasse in Montieri i primi \nabitatori; giacché, dirò col Targioni, senza il bisogno delle \nminiere non credo che sarebbe giammai venuto in testa a \nveruno il piantare un villaggio in cotesta pendice a bacìo e \ncotanto inamena. \nInfatti le antiche abitazioni di Montieri costruite ad arcate \na guisa di forni, la gran congerie di scorie onde è coperta \nl’area della piazza, e il suolo intorno al paese, tutto mostra \nche appunto in Montieri esistevano antiche fucine per \nlavorarvi il metallo specialmente di rame. \nFurono coteste miniere sino dal secolo IX di proprietà del \ngoverno toscano, tostoché circa l’anno 896 il Marchese di \nToscana Adalberto il Ricco donò le miniere col distretto \ndi Montieri ad Alboino vescovo di Volterra, confermate \nnel 939 da Ugo re d’Italia ai vescovi suoi successori, uno \nde’quali più tardi concedé una porzione delle miniere \nmedesime ai monaci della badia di S. Galgano col \nprivilegio della zecca. \nAll’Articolo ARGENTIERA (Volume I pag. 129) \ndiscorrendo dell’Argentiera di Montieri sino dal secolo \nIX donata ai vescovi di Volterra, dissi che talvolta da \nquesti furono per debiti o per debolezza di mezzi le stesse \nminiere con altri effetti oppignorate. Il Targioni citò a \nconferma di questo vero un’istrumento del novembre \n1137 relativo a una concordia tra Adimaro Vescovo di \nVolterra e Ranieri Vescovo di Siena, cui il primo rilasciò \nla metà delle Argentiere che potessero scavarsi dalle terre \nche il Vescovo Crescenzio antecessore di Ranieri acquistò \ndal conte Ranuccio Pannocchia . Dondeché ad istanza di \nUgone arciprete di Volterra il Pontefice Alessandro III \ncon bolla, spedita dal Tuscolo li 29 dicembre del 1171, \nconcedé al capitolo della cattedrale di Volterra, in tempo \nche vacava quella sede, ogni decima dovuta al vescovo e \nal marchese, quae datur de argenti fodinis. Peraltro pochi \nanni dopo che l’arciprete Ugone era stato eletto vescovo \ndi Volterra, con atto del 1181 egli stesso concesse al \nComune di Siena per il prezzo di lire 330 la quarta parte \ndel castello e corte di Montieri comprese le sue miniere \nd’argento. \n\nL’antico possesso delle quali miniere dal re Arrigo VI con \nprivilegio del 28 agosto 1186 venne confermato a \nIldebrando Pannocchieschi successore del vescovo Ugone \ncon queste parole. Praeterea castrum Monterii \npraenominato Episcopo confirmamus, et argenti fodinas, \nquae ibidem sunt cum omnibus pertinentiis suis regia \nliberalitate concedimus eo videlicet tenore, quod \nprenominatus Episcopus et sui successores nobis \nnostrique successoribus pro ipsis Argenti fodinis XXX \nmarcas argenti examinati ad pondus Camerae nostrae \npersolvant. – Quindi con altro diploma del 16 agosto 1189 \nlo stesso Arrigo VI Imperatore aggiunse al Vescovo \nmedesimo il diritto di batter moneta. Nel 1212 essendo \nstato eletto in Vescovo di Volterra Pagano nipote del \npredetto Ildebrando Pannocchieschi, fu pronunziato nel 20 \nmarzo di quello stesso anno nel Cassero di Montieri un \nlodo dagli arbitri eletti per le differenze insorte fra Ranieri \nPannocchieschi e suoi eredi da una parte, e i \nrappresentanti del defunto vescovo Ildebrando per la \nchiesa volterrana dall’altra parte rapporto al castello di \nBerignone. Sennonché il vescovo Pagano trovandosi \nprigioniero di que’suoi vassalli a lui ribelli, nel 3 dicembre \ndel 1220 inviò le lettere ai Sangimignanesi suoi benaffetti, \naffinché si recassero con armi e cavalli a Montieri, dove \nesso vescovo insieme col legato del Papa era tenuto \nprigione dagli uomini di Montieri, dove esso vescovo \ninsieme col legato del Papa era tenuto prigione dagli \nuomini di Montieri e di Sassoforte; cui dai \nSangimignanesi per mezzo del loro potestà fu risposto, \nqualmente essi restarono maravigliati a tale annunzio, \ngiacché non sembrava credibile come a un Vescovo nella \nterra sua propria si fosse fatta cotanta ingiuria. Né più \nfortunato fu il di lui successore Ranieri degli Ubertini \neletto vescovo di Volterra dopo il 1240, il quale fu vittima \ndi continui dissapori e ostilità sofferte da molti suoi \nvassalli diocesani, aderenti al partito dell’Imperatore \nFederigo II, cui egli a tenore dei brevi pontificii faceva \nguerra con tutte le sue forze. Dondeché il Pontefice \nInnocenzo IV, con bolla spedita da Perugia li 4 dicembre \ndel 1251, minacciò le censure ai governanti e popolo di \nSiena, se non cessavano di ledere i diritti e giurisdizioni \ndell’eletto di Volterra. \nIn conseguenza di tali ostilità l’Imperatore Federigo II, \ncon diploma dato negli accamp amenti di Viterbo li 4 \nnovembre 1243, volendo far uso delle ragioni dell’Impero \naffittò fra gli altri proventi della corona d’Italia per il \ntempo di due anni avvenire le miniere di Montieri , \nriservando a sé la giurisdizione politica e la custodia del \ncastello prenominato: tradidimus (diceva il diploma) \natque cessimus Bentivegne Davanzati mercatori \nFlorentiae filio quondam Ugolini fideli nostro \nARGENTERIAM NOSTRAM MONTERII, salvis bannis, \npoenis, exercita atque custodia castri, quam Nobis et \nImperio reservavimus. \nQuindi per atto pubblico del 12 novembre 1243 il Comune \ndi S. Gimignano per insinuazione dello stesso Imperatore \nsi costituì mallevadore al prenominato affittuario \nBentivegna Davanzati. – (ARCH. DIPL. FIOR. Carte \ndella Comunità di S. Gimignano. \nMorto però Federigo II, tanto i Sangimignanesi, come i \nVolterrani ed altri loro alleati furono liberati dalle censure \necclesiastiche, mentre il vescovo di Volterra ritornava al \n\n\n\npossesso di Montieri e delle sue miniere. Ciò sempre \nmeglio apparisce da un contratto del 15 marzo 1252, col \nquale il Vescovo Ranieri oppignorò il castello \nprenominato con le sue miniere alla società mercantile \nsanese de’Buonsignori e Tolomei, dai quali ricevé la \nsomma di 6600 lire. – (GIACHI, Appendice alle Ricerche \nStoriche di Volterra .) \nMa ciò non bastava per supplire ai debiti del vescovo, \nparte de’quali furono fatti per redimere da Bentivegna \nDavanzati le possessioni della mensa vescovile di \nVolterra, poiché lo stesso eletto, per istrumento rogato in \nSiena li 28 luglio 1251, aveva oppignorato molti paesi e \npossessioni della sua mensa per il valore di 40,000 lire \nsanesi, la qual somma egli ricevé da Ildebrandino \nTolomei di Siena. – (GIACHI, Appendice cit.) \nE perché fino d’allora era stato introdotto il rigore \ndell’Inquisizione, in guisa che da due padri maestri di \nquel S. Uffizio fu ordinata la demolizione di certe case \nsituate nel borgo di Montieri di proprietà di alcuni di quei \nterrazzani eretici, benché il Vescovo Ranieri vi si \nopponesse, pure qualche tempo dopo, nel 3 novembre del \n1260, quel prelato dové revocare la sua parola, e \ncondiscendere alla voluta demolizione di quelle case. \nNe richiama alla consegna di Montieri fatta alla società \nTolomei di Siena una bolla del Pontefice Bonifazio VIII, \nspedita dal palazzo Laterano li 5 marzo del 1302 agli \nabbati di S. Giusto di Volterra e di S. Lorenzo a \nColtibuono, non che al Padre guardiano de’Frati Minori di \nColle, affinché procurassero di riavere da Alessio di \nRolando de’Tolomei di Siena e dai suoi figli il castello di \nMontieri con le terre, possessioni e altre cose spettanti alla \nmensa vescovile di Volterra, che i suddetti ritenevano in \npegno per essere stati di già rindennizzati de’loro capitali \nsopra le rendite de’beni oppignorati. Lo che non solo \nrisulta dalle espressioni della bolla, la quale dice: licet ex \neis (pignoribus) perceperint ultra sortem, ma ancora da \nun contratto del dì 11 novembre 1275, col quale dai \nTolomei della società Ranieri di Volterra di quanto egli \nandava loro debitore, cioè, di 600 marche d’argento e di \n30,200 lire di danari sanesi. – (GIACHI, Op. cit.) \nAllora tornò in campo il contratto del 1181, col quale il \nComune di Siena aveva comprato da Ugone Vescovo di \nVolterra la quarta parte del Castello e distretto di Montieri \ncon la quarta parte del Castello e distretto di Montieri con \nla quarta parte delle sue argentiere. \nPer modo tale che essendo scorsi molti anni senza fare i \npagamenti convenute al governo di Siena, questo nel 1327 \nmandò a prendere possesso de’castelli di Montieri e di \nMontalcinello, siccome resulta da due Riformagioni dei \n13 ottobre 1326 e del 3 aprile 1327; cioè, dopo che la \npotente famiglia dei Tolomei di Siena aveva occupato con \ni suoi aderenti il cassero di Montieri. \nDal 1327 in poi il paese di Montieri rimasse sempre \nsottoposto alla Signoria di Siena, contuttoché il vescovo \nvolterrano Filippo Belforti ottenesse nel 1355 (19 marzo) \ndall’Imperatore Carlo IV la conferma dei diplomi \nimperiali accordati ai suoi antecessori, e la condonagione \ndi 30 marche d’argento dovuta da quei prelati al Regio \nfisco per l’escavazione delle miniere d’argento, di quelle \nminiere vuolsi intendere, che a seconda di quel privilegio \neransi rese quasi sterili a motivo delle guerre, dell’orribile \npestilenza accaduta, nec non propter violentas manus \n\nvicinorum, qui terras quamplures tuas (cioè del vescovo) \npropterea occuparunt. \nInfatti le miniere di Montieri fino dal secolo XIII avevano \ncominciato ad impoverirsi, siccome lo prova il diploma \ntesté accennato, quando il vescovo Belforti asseriva, che \nquelle miniere d’argento jamdiu defuerint, et quasi steriles \nsint effectae. Arroge a ciò una memoria del 1287, dalla \nquale resulta che i vescovi Volterrani tempo addietro \navevano conceduto in affitto al Comune di Montieri le \nvicine miniere per l’annuo canone di un corbello ogni \nquattro di vena che cavavasi da quelle miniere; cosicché \ngli uomini di Montieri nel 1278 costituirono un sindaco \nper trattare col Vescovo Ranieri la diminuzione del detto \ncanone e ridurlo alla metà cum fructus, et proventus \nipsarum (dice il contratto) sint adeo diminuti. – (GIACHI \nOp. cit.) \nMa nel tempo che Filippo Belforti sollecitava favori da \nCarlo IV, il Castello e gli uomini di Montieri dipendevano \nintieramente dalla Repubblica sanese; sicché nel 1341, in \ntempo che vi risiedeva per potestà Giovanni di Bindino \nde’Tolomei, il consiglio generale di Montieri deliberò che, \nattese le gravi inimicizie esistenti fra gli abitanti di \nMontieri e quelli di Chiusdino si dovessero sottoporre, \ncome fecero, al Comune di Siena, col quale stipularono \nl’atto solenne di dedizione. \nQuindici anni dopo gli abitanti di Montieri essendo divisi \nfra loro in fazioni, la Signoria di Siena vi spedì un \nambasciatore per pacificarli. Anche nel 1368, nel tempo \nche i Montieresi erano in lite con i loro vicini di \nBoccheggiano per la tenuta di Vallacchio, comparvero i \nTolomei fuoriusciti di Siena con i loro aderenti ad assalire \nil Castello di Montieri, che dovettero però poco tempo \ndopo restituire al Comune di Siena. \nNel 1371 il governo de’XII della Repubblica sanese per \nassicurarsi meglio del dominio di Montieri ordinò si \nedificasse costà una rocca, e che si rifacessero le mura \nintorno al castello di Montieri; nelle quali fabbriche la \nstessa repubblica spese 1500 fiorini d’oro. – (NERI \nDONATI, Cronica San.) \nLa fonte pubblica che è nella piazza pubblica di Montieri \naccanto all’antico pretorio conta la data dell’anno 1233, \nfatta, dice una iscrizione, al tempo che vi era per \ngiusdicente un messer Andrea figlio di Ugone. \nMontieri seguitò la sorte di Siena dopo la sua resa alle \ntruppe Cesareo Medicee; sicché il suo popolo si sottomise \nalla corona di Toscana nel dì 4 dicembre 1554. \nNel 1608 con diploma del 2 gennajo il Granduca \nFerdinando I eresse in feudo questo paese insieme a \nquello di Boccheggiano con titolo di Marchesato, e ne \ninvestì Biagio Capizzucchi nobile romano per se e per \nsuoi figliuoli maschi con ordine di primogenitura. \nMa per la morte di Paolo Capizzucchi cotesto feudo \nritornò alla Regia corona fino a che il Granduca Cosimo II \nsotto di 22 settembre 1621 conferì il marchesato \nmedesimo al patrizio fiorentino Vincenzo Salviati ed ai \nsuoi eredi, nei quali si mantenne sino alla legge del 1749 \nche abolì i feudi granducali. \nLo statuto di Montieri esistente alle Riformagioni di Siena \nè dell’anno 1500. Non vi si fa menzione alcuna delle sue \nminiere, le quali sino dalla metà del secolo XIV erano \nstate abbandonate. Vi si parla bensì della festa del beato \nJacopo Murato nativo di Montieri, dove morì nel 28 \n\n\n\ndicembre 1289, ed i cui resti si tengono in venerazione \nnella chiesa principale della sua patria. Egli condusse vita \npenitente per 46 anni in una grotta presso le miniere, \nch’egli da giovine espilò, per cui in pena del delitto gli fu \ndalla giustizia tagliato il braccio destro e il pié sinistro. \nAccanto all’antica pieve posta fuori del castello si trova la \ncella del B. Jacopo suddetto. – Sopra il poggio situato a \nponente di Montieri esisteva un convento di frati \nFrancescani Minori, che più tardi fu rifabbricato nel borgo \ncon una vasta chiesa contigua. \n \nCENSIMENTO della Popolazione della Parrocchia di \nMONTIERI a quattro epoche diverse, divisa per famiglie. \n \nANNO 1640: Impuberi maschi -; femmine -; adulti \nmaschi -; femmine -; coniugati dei due sessi -; \necclesiastici dei due sessi -; numero delle famiglie 157; \ntotalità della popolazione 729. \nANNO 1745: Impuberi maschi 68; femmine 66; adulti \nmaschi 113; femmine 52; coniugati dei due sessi 268; \necclesiastici dei due sessi 13; numero delle famiglie 160; \ntotalità della popolazione 580. \nANNO 1833: Impuberi maschi 176; femmine 178; adulti \nmaschi 163; femmine 148; coniugati dei due sessi 312; \necclesiastici dei due sessi 6; numero delle famiglie 412; \ntotalità della popolazione 983. \nANNO 1839: Impuberi maschi 184; femmine 199; adulti \nmaschi 158, femmine 112; coniugati dei due sessi 326; \necclesiastici dei due sessi 8; numero delle famiglie 194; \ntotalità della popolazione 1047 \n \nComunità di Montieri. – Il territorio di questa Comunità \nabbraccia una superficie di 30425 quadr. dei quali 771 \nsono per corsi d’acqua e strade. – Nel 1833 vi stanziavano \nfamiliarmente 2564 persone, a proporzione di circa 70 \nabitanti per ogni miglio toscano quadrato di suolo \nimponibile. \nLa figura iconografica di questo territorio si avvicina a \nquella di un cono troncato. – Esso confina con cinque \ncomunità, oltre una tangente che lambisce il territorio \ndelle Pomarance. \nImperroché dirimpetto a libeccio fronteggia con la \nComunità di Massa Marittima, con la quale rimontando il \ntorrente Pavone sino verso le sue sorgenti, sale per la \npendice occidentale delle Cornate di Gerfalco sino alla \nsua cresta, poscia s’inoltra verso scirocco al Vado alla \nToppa, dal quale discende nel torrente Merse-Savioli fra il \nmonte di Prata, che lascia a ostro, e quello di Montieri, \nche gli resta dal lato di settentrione. \nGiunto in questo vallone oltrepassa la fiumana della \nMerse per salire nella direzione di scirocco il poggio di \nBoccheggiano, che poi riscende lungo un suo fianco \norientale per entrare nel torrente Farmicciuola , col quale \narriva nella Farma . A questa confluenza la Comunità di \nMontieri volta faccia da libeccio a levante sino a che sulla \nstrada pedonale che mena a Rocca Tederighi sottentra a \nconfine il territorio di Roccastrada, insieme col quale \nl’altro di Montieri fronteggia mediante il torrente Farma \nsino allo sbocco in esso del fosso Ricavolo. A questo \npunto incomincia la Comunità di Chiusdino, da primo \nmediante il fosso prenominato, poi per la strada che \nconduce a Torniella, o per termini artificiali, avanzandosi \n\nverso settentrione sui monti che fiancheggiano a destra il \ntorrente Sajo. Su questo torrente di faccia a settentrione \ntrova la Comunità di Radicondoli, con la quale la nostra si \naccompagna per corto cammino, da primo mediante il \ntorrente suddetto, quindi per il fosso emissario de’Lagoni \ndi Travale, fino a che su quello delle Galleraje trova la \nComunità d’Elci. Con quest’ultima scende pel fosso testé \nnominato del fiume Cecina, che percorre contr’acqua di \nfaccia a maestrale sino al borro suo tributario di Rialto , \nnel quale entrano entrambe le Comunità per inoltrarsi \nverso il poggio Ritrogolo, e di là per termini artificiali \nandare a raggiungere il borro di Riardo, dove viene a \ncontatto la Comunità di Pomarance, con la quale la nostra \nentra subito nel torrente Pavone e poco lungi di là ritrova \nil territorio di Massa Marittima. \nFanno parte di questa Comunità due de’più alti poggi \ndella maremma, cioè, il Poggio di Montieri, e le Cornate \ndi Gerfalco. \nDi qua si schiudono per tre opposte direzioni le valli della \nMerse, della Cecina e della Cornia. Imperocché nelle \npendici settentrionali delle Cornate nasce per vari rami il \nfiume Cecina e dal fianco occidentale scendono le acque \nnella Val di Cornia, in tempo che dal lato orientale del \nPoggio di Montieri si apre la tortuosa Valle della Merse, \nallora quando dalla faccia opposta le acque fluiscono pur \nesse nella Cecina. \nIl poggio di Montieri supera di alquante braccia le vicine \nCornate di Gerfalco, poiché la sua cima è 1788 braccia \nsopra il livello del mare Mediterraneo. \nFra i maggiori corsi d’acqua che attraversano, o che \nlambiscono il territorio comunitativo di Montieri si \nnoverano i fiumi della Cecina e della Merse, quindi i \ntorrenti Pavone e Farma, il primo dei quali confluisce \nnella Cecina, l’altro nella Merse. \nNon esistono, che io conosca, in questa Comunità strade \nrotabili. \nMa se il paese di Montieri è orrido alla vista e poco \nconfacente ai comodi della vita, altrettanto interessante \nriesce la contrada per chi ama studiare la qualità del \nterreno, la struttura delle varie rocce e le sue produzioni \nvegetabili. \nAll’Articolo CORNATA di GERFALCO si disse, che i \nfianchi di questa montagna dal lato settentrionale, per gran \nparte consistono in una pietra arenaria (macigno), mentre \nnella faccia volta a scirocco levante le rocce di macigno \nfanno passaggio allo schisto argilloso e galestrino, ed \nanche al calcare compatto color rossas tro contenente \nde’rognoni formati di selce corneo, e alternati con lo \nschisto argilloso di tinta pur esso rossigna. Cotesta roccia \ncalcarea compatta, quanto più si avvicina verso la \nsommità, vedesi quasi a grado a grado convertire in un \ncalcare salino ricco d’impronte d’ammoniti; la quale \nmetamorfosi sembra doversi attribuire ai filoni metalliferi \nche di sotto in su penetrarono nelle viscere delle Cornate \ndi Gerfalco e dei monti che gli fanno corona. \nA mezza costa fra gl’interstizj della stessa pietra calcarea \nsemi cristallina apparisce un’altra roccia rarissima in \nToscana, cioè lo spato fluore (flauto di calce) in piccoli \ncristalli bianchi traslucidi insieme aggruppati; i quali \nsogliono sparire affatto tosto che si sale o si discende \nalquanto sopra o sotto quella linea. \nA scirocco levante delle Cornate di Gerfalco si annoda il \n\n\n\npoggio di Montieri, la di cui ossatura inferiore è formata \nper la massima parte di una roccia calcarea fissile (pietra \ncoltellina), mentre la parete superiore del monte è coperta \nda uno schisto argilloso color piombo, identico alla \nLavagna, o a uno schisto lucente, morvido al tatto e \nconsimile a quello madreperlato del Pietrasantino. È a un \ndipresso della stessa struttura il poggio di Prata che il \ntorrente della Merse Savioli divide per lato di ostro da \nquel di Montieri; così l’altro di Boccheggiano situato a \nlevante di Montieri fra la Merse maggiore, che lambisce a \nmaestrale i fianchi di quel poggio, e il torrente Formella \nche nasce sulle pendici australi della stessa montuosità. \nAvvegnaché tanto nella schiena, oppure sui fianchi \nsettentrionali del poggio di Prata, quanto nel poggio di \nBoccheggiano comparisce lo schisto lucente, talvolta \nbianco, e tal altra di tinta verdeggiante; la qual roccia \ncostituisce pur anco uno dei membri principali \ndell’ossatura del poggio di Montieri insieme con il calcare \nschistoso o pietra coltellina che gli serve di base, mentre \nla parte superiore di cotesta montuosità trovasi coperta da \nuno schisto coticola di tinta or grigia, ora verdastra e ora \nrossa con frequenti rilegature di solfato di calce, e anche \ncon quarzo informe o cristallizzato, sparso qua e là di \nfioriture di solfati di rame e di ferro, provenienti pur essi \ndai filoni e nodi di minerali composti di solfuri di quei \nmetalli misti anche al piombo argentifero solfurato che da \nmolte parti e specialmente a ostro del castello si \naffacciano lungo la ripa della Merse Savioli, costà dove in \naltri tempi furono aperte molte gallerie per cavarne il \nrame ed anco d’argento. \nFra le quali miniere ne citerò una di piombo argentifero \ndentro matrice quarzosa dispersa in rognoni e masse \nisolate, piuttosto che in filoni continuati, in prossimità \ndelle più alte sorgenti della Merse Savioli. Imperroché \nsulla ripa sinistra s’incontrano gli abbandonati cunicoli \ndelle miniere di rame e ferro solfurato lungo il botro di \nCugnano, influente nella Merse predetta, che è una \nlocalità stata visitata dal celebre Baldassarri; il qual \nnaturalista osservò lungo le dirupate sponde della Merse \nSavioli qualmente la formazione di quel suolo resultava di \npietra scissile talcosa, ed egli stesso segnalò poco sopra la \nconfluenza del botro di Cugnano in Merse un’acqua \nmolto acidula che depositava per via dell’ocra marziale. – \nMa il fenomeno più importante a parer mio fu quello \nosservato dallo stesso autore all’imboccatura di un \nabbandonato cunicolo di miniera di rame nel vicino monte \ndi Prata; nella cui roccia, consistente in argilla schistosa, \negli trovò, mi servirò delle sue espressioni, i primi \nrudimenti del cristallo di monte nascente, disposti in tanti \nteneri gentilissimi e friabilissimi ingemmamenti; in guisa \ntale che, mentre una porzione argillosa era tenera e molle, \nil restante aveva acquistato una durezza pietrosa, e tutta \ninsieme la roccia veniva imbrattata da una fanghiglia di \nocra di color ranciato croceo. – Questo fenomeno giova \nad avvalorare vieppiù quanto avvenne a me (nel I \nnovembre del 1824), allorché scuoprii un piccolo filone di \nquarzo in stato gelatinoso inserito in una roccia calcareo-\nargilloso silicea nei monti di Carrara. – Vedere l’Articolo \nCARRARA Volume I pag. 487. \nCoteste miniere di Montieri, dopo essere state \nabbandonate per più di quattro secoli furono riaperte nel \n1753 sotto la direzione del minerologo Giovanni Arduino, \n\nle quali vennero abbandonate ben presto nel 1757 per \ncagione della spesa superiore al prodotto. Che se vi fosse \nstata adoperata una perizia maggiore, opinava il \nnaturalista Santi, si sarebbe potuto aprire una sorgente di \nricco commercio per la Toscana moderna, come pare fosse \naccaduto in antico. – (GIORGIO SANTI, Viaggi ec. T. III \np. 149). \nIn quanto spetta alla parte agraria pochi paesi della \nToscana mostrano tante sodaglie e sterpeti quanti ne \nsomministra il territorio di Montieri. Imperroché la sua \ncontrada senza pianura, e piena di profondi valloncelli \nconta poche vigne e non molti campi sativi, posti fra rupi \ne monti per lo più nudi dal lato volto a settentrione oppure \nvestiti di boschi cedui, di pascoli e più specialmente di \ncastagni, i quali ultimi vegetano rigogliosi sino a mezzo \nmonte di Montieri sopra i fianchi voltati a levante e \noccidente. E siccome la proprietà territoriale costà è \nsminuzzata in guisa che quasi ogni famiglia possiede un \npezzo di castagneto, ne consegue che Montieri è tra i \npochi paesi dove a rigore di termini mancano i veri \nmendicanti. \nOltre le piante officinali raccolte costà dal Santi, molte \naltre ve ne potrebbe aggiungere il botanico che bramasse \nerborizzare in varie stagioni dell’anno su i monti di questa \ncomunità. \nDopo il 1833 fu staccato dalla Comunità di Chiusdino e \ndato a questa di Montieri il popolo col distretto di Travale. \n– Vedere il Quadro della Comunità di Chiusdino . \nIn Montieri non vi sono mercati settimanali, e una sola \nfiera annuale vi si pratica nel dì 27 luglio, sebbene di \npiccola entità; un’altra di maggior concorso ha luogo li 28 \nagosto in Boccheggiano. \nLa sua potesteria fu soppressa col motuproprio de’21 \nottobre 1837 che la riunì al vicariato regio di Roccastrada. \nLa cancelleria comunitativa è in Chiusino, l’ingegnere di \nCircondario e l’ufizio di esazione del Registro sono in \nRadicondoli, la conservazione delle Ipoteche in Siena ed il \ntribunale di Prima Istanza a Grosseto. \n \nQUADRO della Popolazione della Comunità di \nMONTIERI a quattro epoche diverse \n \n- nome del luogo: Boccheggiano, titolo della chiesa: S. \nBartolommeo (Arcipretura), diocesi cui appartiene: \nGrosseto, popolazione anno 1640 n° 439, popolazione \nanno 1745 n° 552, popolazione anno 1833 n° 833, \npopolazione anno 1839 n° 799 \n- nome del luogo: Gerfalco, titolo della chiesa: S. Biagio \n(Pieve), diocesi cui appartiene: Volterra, popolazione \nanno 1640 n° 717, popolazione anno 1745 n° 413, \npopolazione anno 1833 n° 748, popolazione anno 1839 n° \n- nome del luogo: MONTIERI, titolo della chiesa: SS. \nMichele e Paolo (Arcipretura), diocesi cui appartiene: \nVolterra, popolazione anno 1640 n° 729, popolazione \nanno 1745 n° 580, popolazione anno 1833 n° 983, \npopolazione anno 1839 n° 1047 \n- nome del luogo: Travale, titolo della chiesa: SS. Michele \ne Silvestro (Prepositura), diocesi cui appartiene: Volterra, \npopolazione anno 1640 n° -, popolazione anno 1745 n° -, \npopolazione anno 1833 n° -, popolazione anno 1839 n° \n\n\n\n \n- Totale abitanti anno 1640 n° 1885 \n- Totale abitanti anno 1745 n° 1545 \n- Totale abitanti anno 1833 n° 2564 \n- Totale abitanti anno 1839 n° 3084",
    "original_title": "MONTIERI",
    "page": 402,
    "slug": "montieri",
    "byte_offset": 2543678
  },
  {
    "context": "già MONTISCIANO, (Montiscianum) fra la Valle del Serchio e la marina di Viareggio.",
    "title": "MONTIGIANO",
    "body": "– Casale \ncon chiesa parrocchiale (S. Lucia) nel piviere d’Elici, \nGiurisdizione e circa miglia toscane 4 a grecale di \nViareggio, Diocesi e Ducato di Lucca. \nRisiede in collina fra la strada postale che passa di Massa \nRosa e la comunitativa della Freddana che mena a \nCamajore passando dal casale di Val Promaro, situato a \ngrecale di Montigiano. \nUna delle memorie più antiche e meno equivoche da \ndoverla riferire a questo casale è un istrumento del 29 \nnovembre 984 rogato in Lucca, in cui trattasi di un livello \naccordato da Teudigrimo vescovo di Lucca a Gherardo \nlevita figlio del fu Inghifredo delle decime e angarie che \nritraeva la pieve d’Elici, allora dedicata a S. Ambrongio, \ndagli abitanti delle ville comprese in quella giurisdizione \necclesiastica, fra le quali ville eravi Massa (Rosa) \nRiscitulo (Riscetri) , Luciano, Millano o Miliano, Spetio, \nChoniale, Orzale, Sclava, Gabulare, Sasseto, \nCrescionatico, Excepatitio, Montisciano, Genestretulo, \necc. – (MEM. LUCCH. T. V P. III.) \nAnche il catalogo delle chiese lucchesi dell’anno 1260 \npone sotto la pieve di Elici la chiesa di S. Lucia di \nMontisciano, e di S. Maria a Schiava . – Vedere ELCI, o \nELICI (PIEVE a). \nLa parrocchia di S. Lucia a Montigiano nel 1832 contava \n269 abitanti.",
    "original_title": "MONTIGIANO",
    "page": 407,
    "slug": "montigiano",
    "byte_offset": 2570850
  },
  {
    "context": "(Montinianum e Muntignanum) nel Val d’Arno inferiore.",
    "title": "MONTIGNANO",
    "body": "– Casale perduto dove fu una chiesa \nsotto il titolo della SS. Trinità, nel piviere di S. Maria a \nMonte, Comunità medesima, Giurisdizione di \nCastelfranco di sotto, Diocesi di Lucca, ora di \nSanminiato, Compartimento di Firenze. \nMolte membrane dell’Archivio Arcivescovile di Lucca \nrammentano questo Montignano , o Montiniano , la prima \ndelle quali dell’anno 799 tratta di beni donati da un \nabitante di Montiniano alla chiesa di S. Maria a Monte. – \nAnche un istrumento de’29 aprile 906 della stessa \nprovenienza verte sopra un’enfiteusi di beni spettanti alla \nchiesa di S. Maria a Monte, alcuni de’quali situati in loco \net finibus Montiniano. \nFinalmente una carta del 27 marzo 940 scritta nella chiesa \ndi S. Maria a Monte tratta dell’offerta fatta alla suddetta \npieve nelle mani di Corrado vescovo di Lucca di un pezzo \ndi terra che il donatore possedeva prope Muntignano \nne’luoghi ivi designati. – (MEMOR. LUCCH. T. IV, P. II. \nE V. P. III.) \nSebbene nella bolla del Pontefice Eugenio III diretta nel \n1151 al pievano di S. Maria a Monte non si faccia \nmenzione della cappella della SS. Trinità a Montignano, \nessa per altro esisteva nel 1260, siccome rilevasi dal \ncatalogo delle chiese lucchesi di quell’anno, tosto che ivi \nè segnata in capolista di quel piviere. \n\n \n ",
    "original_title": "MONTIGNANO",
    "page": 407,
    "slug": "montignano",
    "byte_offset": 2572229
  },
  {
    "context": "(Mons Tiniosus) fra la Val d’Era e la Val d’Evola.",
    "title": "MONTIGNOSO DI GAMBASSI, o MONTE TIGNOSO",
    "body": "– \nCastello diruto con pieve (SS. Frediano e Giovanni) già \nfiliale della distrutta battesimale di Monte Fani, nella \nComunità e circa 4 miglia toscane a ostro di Montajone, \nGiurisdizione di Sanminiato, Diocesi di Volterra, \nCompartimento di Firenze. \nIl poggio di questo Montignoso formato di gabbro, e \nspogliato in gran parte di coltivazione, dà a dubitare che si \nappellasse Monte Tignoso dalla nudità del suo terreno \npiuttosto che dal nome di qualche suo signore che quella \nrocca edificò. – Esso ha nelle sue spalle volte a levante le \nprime scaturigini della fiumana di Evola, mentre nei lati \ndirimpetto a libeccio e a ponente nascono i rivi che danno \norigine al torrente Fergione e Roglio dell’Isola, tributarii \ndel fiume Era. \nQuesto castello se non prima, almeno fino al secolo XII, \nera signoreggiato dai suoi nobili, poiché eglino uniti ai \nconsiglieri del comune e popolo di Montignoso da una \nparte, ed i consoli e consiglieri della città di Volterra \ndall’altra parte, volendo terminare le differenze fra loro \ninsorte rapporto a confini verso il fiume Capreggine in \nluogo detto alla Lama , nel 1196 elessero i rispettivi \nsindaci, i quali per atto pubblico del 3 maggio di detto \nanno dettato nel Pian di Padule, pronunziarono un lodo \nsopra la designazione dei termini, che venne poi ratificato \ndalle parti. – (ARCH. DIPL. FIOR. Carte della Comunità \ndi Volterra .) \nForse ai diplomatici farà specie di non vedere in tali \nvertenze prendervi parte alcuna, né tampoco rammentarsi \ncome compatrono di Montignoso, il vescovo di Volterra \nIldebrando. Avvegnaché Arrigo VI aveva rilasciato nel \n1186 al prefato vescovo un largo privilegio, col quale fra \nle giurisdizioni di molti castelli della diocesi volterrana \naccordava al prelato Ildebrando anche la metà del castello \ndi Montignoso e sue attinenze; lo che accadeva poco \ntempo innanzi che lo stesso Arrigo VI da Imperatore \nspedisse un diploma nel 30 maggio 1193, che sottoponeva \nalla giurisdizione politica della Repubblica di Pisa cotesto \ncastel di Montignoso con tutte le sue dipendenze. \nIntanto che gl’Imperatori assegnavano a questo e a quello \nil castello di Montignoso, i di lui abitanti agivano quali \nuomini liberi da ogni vassallaggio. Ciò dimostra una \npromessa solenne con la quale il Comune di Montignoso \nrappresentato dai suoi sindaci, per istrumento rogato in \nSangimignano, il dì 15 maggio 1199 giurò in mano \nde’consoli della Terra di Sangimignano di salvare e \ndifendere qualunque abitante di detta Terra e distretto in \noccasione di guerre che i Sangimignanesi avessero a \nsostenere, eccetto che contro il vescovo di Volterra, e \npromettendo nel tempo stesso di cedere il castello di \nMontignoso a difesa del popolo di Sangimignano. – \n(ARCH. DIPL. FIOR. Carte della Comunità di \nSangimignano.) \nInfatti per atto pubblico fatto in Montignoso li 25 agosto \n1336, il giudice di Sangimignano a nome di questo \nComune diede il possesso del Castello di Montignoso e \nde’suoi fortilizj ad Accorso d’Ugo di Rosso cittadino \nfiorentino che lo ricevé a nome di Orlando d’Ugo di \nRosso suo fratello, allora potestà, in vigore della pace fatta \n\n\n\nfra il Comune di Sangimignano e quello di Volterra per la \nmediazione dei Fiorentini. (loc. cit.) \nIn conseguenza di ciò nel 23 luglio 1250 per rogito fatto \nin Sangimignano gli abitanti di Montignoso si \nassoggettarono volontariamente al dominio del Comune \ndi Sangimignano con tutti i loro beni e possessioni. (loc. \ncit.) \nFinalmente il castel di Montignoso colle sue pertinenze fu \nassegnato al territorio di Montajone del distretto \nfiorentino, allorché nel 1297 vennero posti i confini in \ncoteste parti fra la Selva di Camporena, Montignoso, \nGambassi e il contado di Sanminiato. – Vedere \nMONTAJONE. \nAll’Articolo Monte Fani in Val d’Evola si disse, che la \npieve di S. Giovanni Battista a Monte Fani nel secolo \nXIII abbracciava sotto la sua giurisdizione anche la \nparrocchia di S. Frediano a Montignoso, dove nel secolo \nappresso, stante la distruzione della pieve testé accennata, \nfu traslocato il fonte battesimale, ed eretta in chiesa \nplebana questa di Montignoso col doppio titolo di S. \nGiovanni e S. Frediano. – All’epoca del sinodo volterrano \ndel 1356 il piviere di Montignoso abbracciava le 5 chiese \nseguenti: 1. La chiesa di Quinto (soppressa); 2. S. Andrea \ndella Pietra , (o della Pietrina) unita alla seguente; 3. SS. \nFilippo e Jacopo a Camporena e Jano (cura esistente); 4 \nS. Mariano a S. Meriano, (ora semplice oratorio); 5. La \ncappella di Castro (perduta). \nLa parrocchia de’SS. Giovanni e Frediano a Montignoso \nnel 1833 contava 344 abitanti.",
    "original_title": "MONTIGNOSO DI GAMBASSI, o MONTE TIGNOSO",
    "page": 407,
    "slug": "montignoso-di-gambassi-o-monte-tignoso",
    "byte_offset": 2573608
  },
  {
    "context": "già CASTEL D’AGHINOLFO presso la marina fra Pietrasanta e Massa.",
    "title": "MONTIGNOSO, o MONTE TIGNOSO di Lunigiana",
    "body": "– Villaggio con vicina rocca omonima, e chiesa \nantica plebana (SS. Vito e Modesto) capoluogo di \nComunità e di Giurisdizione nella Diocesi attualmente di \nMassa Ducale, già di Luni-Sarzana, Ducato di Lucca. \nSebbene la rocca del Castel d’Aghinolfo e il villaggio di \nMontignoso siano due luoghi diversi, del primo de’quali \nrestano in piedi grandiosi e pittoreschi avanzi con muri di \ncirconvallazione sulla sommità di un poggio calcare che si \navvicina più degli altri con la sua base alla riva del mare, \ne che il villaggio di Montignoso si trovi alle sue spalle, \npure suol prendersi comunemente questo per quello, in \nguisa che in grazia della vicinanza e di una stessa \ngiurisdizione, il Castel d’Aghinolfo si appella da gran \ntempo la Rocca o Caste di Montignoso . \nIl villaggio pertanto di Montignoso risiede in \nun’insenatura di molti formata dai contrafforti che \nscendono verso il Lago di Porta dal Carchio per il Monte \nFolgorito lungo la faccia meridionale dell’Alpe Apuana \nsino alla ripa sinistra del canale di Montignoso. Esso \ntrovasi nel gr. 27° 49’8’’ longitudine e 44° 1’ latitudine, \nquasi tre miglia toscane lontano dalla riva del mare e dalla \ntorre del Cinquale posta allo sbocco del Lago di Porta; \nmiglia toscane 4 e 1/2 a maestrale di Pietrasanta, 3 a \nscirocco di Massa, e circa 23 miglia toscane a maestrale \nponente di Lucca. \nIl titolo che fu dato di Castel d’Agilulfo , o Aghinolfo, \nindica per se solo la sua origine longobarda, se non fu \nanche fondato a’tempi del re di questo nome, o per conto \ndello stesso sovrano. Comunque sia, il fatto più certo è \n\nche alla corona durante il dominio longobardo \nappartenevano dei beni nel distretto del Castel di \nAghinolfo, il qual distretto fino d’allora era compreso \nsotto la corte regia di Lucca. Ciò lo dà a conoscere un \nprivilegio del re Astolfo spedito da Pavia li 10 febbrajo \n753 a favore del suo cognato Anselmo primo abate e \nfondatore dell’augusta badia di Nonantola, confermato nel \n20 maggio 1210 dall’Imperatore Ottone IV; col quale \nprivilegio fu donato a detto monastero anche un oliveto \nposto presso il castello d’Aghinolfo, insieme con due \npoderi situati nella stessa giurisdizione. \nCotesto documento è per avventura uno dei pochi \nsuperstiti dei tempi longobardi atto a dimostrare che gli \nolivi sino da quell’età prosperavano nella marina di \nLunigiana e della Versilia. \nIl ch. Tiraboschi, che pubblicò per il primo quella con \naltre molte carte dell’Arhivio Nonantolano, non seppe \nindicare dove fosse cotesto castello d’Aghinolfo, \nrammentato eziandio in una carta lucchese del maggio \n764, edita non ha guari nel T.V.P. II delle Memorie per \nservire alla storia del Ducato di Lucca. – Però da un \nplacito pronunziato davanti all’Imperatore Arrigo II in \nRoncaglia li 5 maggio 1058, e reso di pubblico diritto dal \nMuratori, (Ant. M. Aevi T. III.) si rileva chiaramente la \nsituazione del Castello d’Aghinolfo che ivi dichiara essere \npresso la Porta quae dicitur Bertam (anzi Beltrami). \nAllora una terza parte del monte, della corte e del Castel \nd’Aghinolfo apparteneva alla mensa vescovile di Luni, a \ncui veniva contrastata da un tal Gandolfo del fu Arrigo di \nLucca. \nPer la qual cosa il vescovo lunense ed il suo avvocato \nproponevano a quell’augusto consesso di provar le loro \nragioni col mezzo della pugna; et sic per pugnam probare \nvolebant. \nMa il sopraddetto Gandolfo avendo ricusato di venire a \nquel brutale cimento, piuttosto rinunziò davanti il \ntribunale imperiale al controverso possesso e giurisdizione \ndella suddetta terza porzione del castello, corte e monte di \nAghinolfo, rilasciando il tutto al prelato per la chiesa di \nLuni, alla quale poscia l’Imperatore Federigo I con \ndiploma del 29 luglio 1186 confermò quidquid in Castro \nAghinulfi ad praedictam ecclesiam pertinet. \nSapendo però che la Porta Beltrame rammentata nel \nplacito di Roncaglia era una specie di Chiusa situata sul \nconfine orientale della provincia di Lunigiana con la \nVersilia , e che cotesta Porta collocata appunto a pié del \nmonte, sul quale risiede la rocca del Castel d’Aghinolfo \ndiede il titolo al vicino Lago di Porta, altrimenti appellato \ndi Porta Beltrami , non ci resta più dubbio che quel \nCastello di Aghinolfo non fosse identico alla rocca di \nMontignoso. \nChi nel secolo XI dominasse sulle altre due porzioni di \ncotesto monte e castello il documento del 1058 lo tacque, \nné ce lo manifestano, ch’io sappia, altre pergamene di \nquella età. È noto soltanto che nel secolo XII vi avevano \ngiurisdizione alcuni nobili di Versilia, per antonomasia \nappellata i Signori di Castello . \nChe poi cotesta consorteria di nobili fu subfeudataria dei \nmarchesi Malaspina di Lunigiana lo assicura fra gli altri \ndocumenti una sentenza pronunziata dagli arbitri nel \nmaggio del 1202 per terminare certe controversie fra il \nvescovo di Luni e i marchesi Malaspina, alla quale \n\n\n\nprestarono giuramento, come feudatarii dei Malaspina, \nvarii nobili di Corvaja, di Vallecchia e del Castello di \nAghinolfo, nominandosi fra questi ultimi Truffa di \nCastello e i di lui fratelli . Anche in una convenzione \nconclusa in Modena li 29 aprile 1262 fra detto Comune da \nuna parte e i marchesi Guglielmo, Corrado e Alberto, tutti \ntre della stirpe Malaspina, dall’altra parte, questi si \nobbligarono di far giurare anche i nobili di Gragnano, i \nnepoti di Truffa di Castel Aghinolfo e altri loro \nsubfeudatarii, ecc. –(MURATORI Ant. Estens. e Ant. M. \nAevi). \nFra i fedeli del vescovo Gottifredo di Luni, all’anno 1151 \nsi accenna un Veltro di Corvaja figlio del fu Guglielmo, il \nquale fu testimone a un atto pubblico del 3 dicembre di \ndetto anno dato in Amelia, quando il vescovo lunense \nrinunziò la pieve di Carrara al priore di S. Frediano di \nLucca. – (UGHELLI In Episc. Lun.) \nSe non fu figlio del prenominato Veltro quel Truffa di \nsopra rammentato, fia da credere però che i nipoti di \nTruffa di Castell’Aghinolfo fossero figli de’fratelli di lui \nrammentati nel lodo di Sarzana. Che poi un Truffa di \nCastello nascesse da Mezzolombardo è provato dagli \nAnnali lucchesi di Tolomeo, dove all’anno 1174 si \nrammenta un Truffa di Mezzolombardo che fu padre di \ntre figliuoli, cioè, Mezzolombardo, Veltro e Paganello, \nnominati in un trattato di consorteria concluso nell’ottobre \ndel 1219 fra i signori di Corvaja e Vallecchia, e giurato da \nMezzolombardo, non però dagli altri due fratelli, \nPaganello e Veltro del fu Truffa. Nella quale convenzione \nsi prometteva da quei nobili in ogni caso di controversia \ndi starsene all’arbitrio del vescovo di Luni, o di \nGuglielmo Marchese Malaspina. –(MEM. LUCCH. T. \nIII). \nL’annalista Beverini fidandosi del suo predecessore \nTolomeo lucchese, all’anno 1225, pone tra i regoli del \nCastello di Aghinolfo e di Montignoso quattro fratelli, \nniuno de’quali ebbe che fare giammai con i nobili di \nCastello , essendo che quelli ivi nominati erano quattro \nfigli di un C. Guido Guerra di Modigliana. – Vedere \nCECINA e LARCIANO di LAMPORECCHIO. \nPredominando ne’signori di Castell’Aghinolfo il partito \nghibellino, avvenne nel giugno del 1244 che Veltro del fu \nTruffa con Mezzolombardo di lui fratello e altri consorti \ndi Vallecchia e Corvaja fecero lega coi Pisani; e ciò dopo \nche per loro mediazione essi ottennero protezione \ndall’Imperatore Federigo II, qualmente apparisce da un \ndiploma spedito di Pietrasanta li 22 gennajo del 1242 a \nfavore dei valvassori di Garfagnana, di Versilia e \nde’signori del Castell’Aghinolfo. Quindi essendo insorta \ndisputa a cagione di confini fra i nobili di Corvaja e quelli \ndel Castello Aghinolfo, nel 29 gennajo del 1244, fu fatto \ncompromesso in Sarsana nel marchese Uberto Pallavicino \nfra Corrado di Castello per se e per tutti i suoi consorti del \nCastell’Aghinolfo da una parte, cioè, per Ugolino del fu \nMezzolombardo e per Orlando del fu Paganello di lui \ncugino, eccettuato Guglielmo Negro con alcuni altri, e \ndall’altra parte fra Parente, Ranieri, Tancredi e altri \nsignori di Corvaja. Dondechè nel 14 ottobre successivo \nnella chiesa di S. Bartolommeo a Brancagliano fu \npronunziato il lodo dagli arbitri, col quale vennero \ndesignati i confini fra i Corvajesi e i signori di Castello. – \nVedere l’Articolo Comunità. \n\nPerò se il territorio della Versilia, compreso quello di \nMontignoso, per la mediazione dello stesso Marchese \nPallavicino, due anni innanzi (12 gennajo 1242) era stato \nconferito con titolo di feudo ai prenominati Cattani, o \nValvassori, non corse molto tempo dacchè il governo di \nLucca inviasse le sue genti ad impadronirsi di Montignoso \ne del Castel d’Aghinolfo con tutto quel distretto. \nAvvegnacchè i Lucchesi irritati da tante ribellioni di \nque’sudditi, dopo avere nel 1250 comandata l’oste contro \ni Pisani e i signori della Versilia e Lunigiana loro alleati, \ndovettero di nuovo nel 1254 mettere al bando come ribelli \ne traditori dello stato molti di quei dinasti per essersi dati \nproditoriamente al Comune di Pisa. \nChe sebbene costoro, in grazia della vittoria riportata a \nMontaperto, tornassero a dominare in Montignoso e nei \nvicini castelli della Versilia, la loro signoria non fu di \nlunga durata, tostochè all’arrivo in Toscana del re Carlo \nd’Angiò i Lucchesi assistit i dai Fiorentini e dai Genovesi \nconquistarono sotto la giurisdizione di due vicarie \n(Camajore e Pietrasanta). – Vedere MONTUOLO. – \nD’allora in poi Montignoso, col Castello Aghinolfo fu \nsottoposto alla giurisdizione di Pietrasanta. \nContansi fra le memorie relative ai dinasti di \nCastell’Aghinolfo due istrumenti del 15 ottobre 1251 e 13 \nsettembre 1252, i quali ricordano un Ugolino figlio di \nMezzolombardo da Castello e un suo cugino, Bernardino \ndel fu Veltro, mentre un altro figlio dello stesso \nMezzolombardo, cioè Bonifazio da Castello, detto anche \nBonifazio Rosso , trovasi rammentato in altro istrumento \ndel 1 aprile 1258. \nUn terzo Mezzolombardo giuniore, figlio del testè \nrammentato Ugolino, è citato in un contratto rogato li 20 \ngiugno 1266 nella villa di Gabbiano del nobil Vinciguerra \nfigliuolo che fu di Veltro di Truffa da Castello. Anche un \nBardo (Mezzolombardo) nato da Ugolino di \nMezzolombardo, è ricordato in altre carte dell’Archivio di \nStato di Lucca sotto gli anni 1278 e 1295. \nDurante poi il governo di Castruccio, due cittadini \nlucchesi, Perotto d’Jacopo dello Strego, e Simone da \nCamporgiano, furono destinati giudici sopra la questione \nsui confini territoriali fra Massa e Montignoso, le quali \nvertenze restarono per allora assopite mediante un lodo \ndel 1326. \nEra uno degli arbitri in detta confinazione quello stesso \nPerotto dello Strego che nel 4 marzo 1329 ottenne in \nfeudo da Lodovico il Bavaro il Lago di PortaBeltrami , \ndetto in seguito dal suo feudatario il Lago di Perotto. \nDopochè Lucca era caduta sotto il dominio dei Pisani, \nalcuni nipoti di Castruccio, cioè, Orlando di enrico, e \nGiovanni di Vallerano degli Antelminelli, mediante \ncontratto del 6 marzo 1366, acquistarono in compra per \nmille fiorini d’oro, che i loro sindaci sborsarono al \nvenditore Barduccio del fu Neri de’nobili di Castello \nAghinolfo, per l’intiera metà di questo e del castello di \nMontignoso, compresi i terreni, giurisdizioni, vassalli, \npedaggi, boschi, pascoli, caccia, ecc. dentro il distretto di \nquei due castelli. – (CIANELLI, Memor. Lucch. T. III.) \nDa questo documento frattanto resulterebbe che i nobili di \nMontignoso di parte ghibellina fossero tornati al dominio \ndel nominato castello, mercè l’influenza del governo di \nPisa, che resse dal 1342 al 1369 i destini della Repubblica \ndi Lucca. Ma tostochè i Lucchesi per grazia di Carlo IV \n\n\n\npoterono redimersi da quella, ch’essi chiamarono servitù \nbabilonica, fu riorganizzato il governo nazionale \nlucchese; nella quale circostanza il territorio della stessa \nrepubblica fu repartito come ai tempi di Castruccio in \ntante vicarie, allora quando Montignoso col Castello \nAghinolfo era compreso nella giurisdizione e vicaria di \nPietrasanta. \nNel 1438 Montignoso col castell’Aghinolfo fu occupato \ntemporariamente dalle armi della repubblica Fiorentina \nche lo rese al governo lucchese nella pace del 1441 \ninsieme con gli altri paesi delle vicarie di Pietrasanta, di \nCamajore, ecc. \nMontignoso si mantenne unito alla giurisdizione di \nPietrasanta fino a che quest’ultima Terra fu staccata dal \ndominio di Lucca (anno 1514); dopo la qual epoca il \ngiusdicente lucchese da Pietrasanta passò a risedere in \nMontignoso, limitandosi d’allora in poi alla sola \ngiurisdizione della sua parrocchia. \nComunità di Montignoso . – Il territorio di questa \ncomunità si stà attualmente misurando onde stimarlo \ncategoricamente nel nuovo catasto lucchese. – Esso \nconfina dal lato di ostro scirocco con la comunità \ngranducale di Pietrasanta, a partire dalla Torre del \nCinquale sul lido del mare e di là rimontando il canale \nemissario del Lago di Porta, la cui gronda occidentale \nlambisce il territorio di Montignoso, trapassa i lembi della \nmedesima per quindi attraversare i prati alla sinistra della \nstrada postale che va a Genova e di là salire lo scoglio del \nSalto della Cervia, cui si atterga il poggio di Palatina; e \npercorrendo verso la criniera del monte Folgorito arriva \nalla marmorea rupe del Carchio sull’Alpe Apuana. Costà \nviene a confine dal lato di levante la Comunità pure \nGranducale di Seravezza, con la quale l’altra di \nMontignoso seguita a salire sino a un contrafforte \noccidentale del Mont’Altissimo . Dirimpetto al casaluccio \ndi Corsanico il territorio di Montignoso volta direzione da \ngrecale a maestrale avendo allora dirimpetto la Comunità \ndi Massa Ducale, con la quale percorre i poggi che \nscendono dall’Alpe della Tambura sino presso a quella di \nPariana, dove piegando da maestrale a ostro, scende alle \nspalle del poggio di Massa vecchia, da dove poscia \nincamminandosi verso scirocco attraversa la strada \npostale di Genova per ritornare sulla riva del mare alla \ndis tanza di due terzi di miglia toscane dalla Torre del \nCinquale, nel cui intervallo servono di confine le onde \nmarine. \nFra i corsi d’acqua che scendono dal Montignoso contasi \nil canale omonimo, altrimenti appellato Pannosa , il quale \nentra (ERRATA: nell’emissario del) nel Lago di Porta a \npoco distanza dal suo sbocco in mare. \nDopo un lodo del 14 ottobre 1244 pronunziato dagli \narbitri per determinare i confini fra il territorio di \nMontignoso de’signori di Castello Aghinolfo da una \nparte, e dall’altra i nobili di Corvaja e di Versilia, sembra \nche poca differenza sia accaduta da quell’epoca fino ad \noggi. Avvegnacchè tra i luoghi ivi designati per termini \nfra i territorj respettivi furonvi i seguenti: Incipiendo a \nsummo montis CARCHII, et inde descendendo per serrum \nmontis usque ad Montem FOLGORITI e di là per \nquandum PENNAM, seu Grottum, quae est in Plagia etc. \nAnche al tempo di Paolo Guinigi signor di Lucca, stante \nla morte accaduta senza eredi dei nobili di \n\nCastell’Aghinolfo , si accese lite tra i Pietrasantini ed i \nMontignosini a cagione del monte Palatina e di alcuni altri \npoggi situati a confine fra i due popoli; per cui fu proferito \nun lodo nel 21 aprile 1405, col quale vennero confermati i \nconfini stessi stati già stabiliti nell’ottobre del 1244. \nDal processo fatto nel 1548 nella causa agitata fra il \ngoverno del Duca Cosimo e quello della Repubblica di \nLucca relativamente ai confini fra Pietrasanta e \nMontignoso resulta, che il Lago di Porta si era ristretto \nnel corso di 40 anni di circa cento braccia dalla parte di \nponente per le colmate portatevi dal canale di \nMontignoso, ossia della Pannosa , il cui alveo pertanto \ndovè variare direzione; mentre nei tempi addietro le \nbarche arrivavano presso al luogo chiamato Porta \nBeltrame , e all’osteria di Montignoso, posta sulla strada \nmaestra, dove allora si riscuoteva la gabella del pedaggio. \nIn conseguenza de’quali riflessi gli arbitri decisero, che \nl’abbandonato letto del canal di Montignoso riguardare si \ndovesse per il più giusto confine fra quelle deu Comunità. \nCosì nel lodo del 12 ottobre 1571 pronunziato dai giudici \nstati delegati per la stessa lite fra i governi di Firenze e di \nLucca, restò convenuto, che la foce del Lago di Porta \nservisse di confine ai due territorii, e fu allora che il \nGranduca Cosimo ordinò la costruzione della Torre del \nCinquale allo sbocco del Lago. \nAll’Articolo MASSA DUCALE (Volume III. Pag. 122) fu \ndetto che sotto il governo di Paolo Guinigi signor di Lucca \nvenne ordinata una legale demarcazione di confini fra il \nterritorio di Massa e questo di Montignoso, confini già \nstati segnati nel 1326 per ordine di Castruccio, e pei quali \nsi mossero di poi sino alla nostra età lagnanze, risse, \nfazioni ostili e ripetuti interventi di potenze mediatrici. \nFinalmente con lodo del 10 dicembre, anno 1619 firmato \nnella chiesuola distrutta di S. Maria al Salto della Cervia , \ndagl’ingegneri periti dei prenominati governi fu deliberato \ndi riaprire l’alveo al fiume di Montignoso, com’era nel \n1593, in guisa da non farlo più confluire nel Lago di \nPorta, e conseguentemente non riempirlo di torba a danno \ndella pesca!!– (TARGIONI TOZZETTI, Viaggi ec. T.VI.) \nRelativamente alla struttura fisica della porzione \nmontuosa di questa Comunità, uniformandosi la \nmedesima in gran parte a quelle delle descritte Comunità \ndi CARRARA e MASSA, richiamerò il lettore a quegli \narticoli non che agli altri dell’ALPE APUANA e \nSERAVEZZA. – Essendochè i poggi del Salto della \nCervia, del Castello Aghinolfo , di Folgorito e di Palatina \nconsistono per la massima porzione visibile in rocce di \ncalcare celluloso brecciato e semigranoso, di tinta grigia o \nrossastra a cagione del ferro ossidato ivi sparso in filoni e \nin vene; mentre nella parte superiore dei contrafforti che \nmontano verso il Carchio la roccia calcarea diviene di \nmano a mano sempre più granosa epiù scolorita al punto \nda convertirsi in un vero marmo. – All’incontro il suolo \nche stendesi dalla base de’poggi del Castello Aghinolfo e \ndi Montignoso sino al mare è formato da un profondo \nbanco di ciottoli, di ghiaje, di rena e di terriccio, sul quale \nvegetano rigogliose piante di alto fusto, dal pioppo \nall’ulivo, pingui praterie artificiali e ubertosi campi da \nsementa di cereali, di mais, di legumi, di canapa e di lino, \nartificialmente irrigati nell’estiva stagione dal canal di \nMontignoso. \nRispetto alla coltivazione agraria del monte esse riducesi, \n\n\n\nnei posti più vicini al mare, a vigne maritate agli olivi e \nintrecciate a festoni, cui succedono nei valloni più interni \no nei poggi più elevati selve di castagni, oppure rade \nforeste tramezzo a sterili sodaglie. \nIl privilegio del re Astolfo citato in principio di \nquest’articolo ne istruisce, qualmente l’ulivo fruttificava \nin questo territorio sino dai tempi longobardici, essendo \nquello, come dissi, uno de’documenti più vetusti \npervenuti sino alla nostra età per dimostrare, che sino dal \nsecolo VIII, e forse molto prima l’albero di Minerva \nprosperava lungo il litorale toscano. Vedere \nPIETRASANTA. \nLe acque però che fluiscono da Montignoso spagliando \nverso la marina rendono acquitrinosa la sua pianura per \nessere di poco superiore al livello del mare in tempo di \nreflusso. \nTale era divenuto lo stato palustre del littorale di \nMontignoso per la protazione progressiva della spiaggia \nche all’Articolo LAGO o STAGNO DI PORTA dissi, non \nvi essere ricordo nella storia della di lui esistenza \nanteriormente al secolo XIII. – Quali funesti effetti \nrisentisse il paese di Montignoso da cotesti marazzi \ninnanzi la costruzione della cattedrale a bilico sul canale \nemisario del Cinquale lo accennai in un mio scritto \npubblico nell’Antologia dell’ag. 1823. Con maggior \ndettaglio però le circostanze furono dimostrate dal Cav. \nProf. Gaetano Giorgini in una Memotir inserita nel T. \nXXIV Annales de Chimie et Physique, stampato in Parigi \nnel 1825. Ivi pertanto fu detto, che innanzi la costruzione \ndelle cataratte a porte mobili sul canale del Cinquale, le \nacque del mare elevandosi pei flutti o per altra causa, e \nspingendo in senso inverso al loro cammino quelle del \ncanale emissario del Lago di Porta, s’introducevano in \nquel bacino che inondavano fino a pié del monte, tutte le \nvolte soprattutto che, durante una libecciata il mare \nfacendosi tempestoso, spingeva i suoi flutti dentro terra. \nIn simili casi il miscuglio delle acque salse con le dolci \nche ne risultava, produceva in questo stagno, che dalle \nacque di terra era in estate raramente e lentamente \nrinnovato, tale corruttela capace di spandere nell’aere \nintorno alla contrada per più miglia toscane una micidiale \ninfezione. \nTale fu la condizione di Montignoso sino all’anno 1812, \ncolpito nella calda stagione dall’influenza deleteria del \nLago di Porta, di maniera che difficilmente scampavano \ndalle febbri maremme e dalla morte quegl’individui che vi \nstavano. \nIl deplorabile stato di questo paese commosse il governo \ndi Lucca nel tempo che era retto dai principi Napoleonici, \nai quali presentò un savio progetto, nell’aprile del 1807, \nquell’avveduto ministro Cav. Matteucci, allorché propose \nche, durante la deliberata apposizione delle cataratte \nmobili al canale emissario del Cinquale, ogn’individuo di \nMontignoso in tempo di malaria dovesse obbligatamente \nrecarsi ad abitare in Massa, dove furono preparate \nabitazioni gratuite per i poveri. \nQuesta misura economica governativa produsse ottimi \neffetti negli anni 1809, 1810 e 1811, e divenne inutile nel \n1812, all’epoca, cioè, della compiuta opera idraulica sul \ncanale emissario; in guisa che l’aria di Montignoso, per \nl’innanzi fatale a che vi abitava in estate, divenne d’allora \nin poi innocua e salubre a segno che cessarono affatto le \n\nfebbri intermittenti, e le ostruzioni orribili, delle quali \nquegl’inquilini erano vittime. Dondeché oggigiorno niuno \nbenché benestante, teme di restare o di tornare tra il luglio \ne l’ottobre in cotesto paese, dove vive una popolazione \nstazionaria e robusta, che va ognor più aumentando, come \npuò vedersi dal Quadro qui appresso. \nLa pieve de’SS. Vito e Modesto a Montignoso è \nrammentata nella bolla spedita nel 1149 dal Pontefice \nEugenio III a Gottifredo Vescovo di Luni, cui confermò \nfra le altre chiese questa di S. Vito del Castel di Aghinolfo . \nEssa ha sotto di se la cappella curata di S. Eustachio \nsituata in una villata distante circa un miglio toscano a \nsettentrione del capoluogo. \nIn Montignoso risiede un giusdicente civile, il quale \ninstituisce i processi anche nelle cause criminali di minore \nentità. Il tribunale di prima e seconda Istanza, il Registo, \nl’Ingegnere delle acque e strade, e l’uffizio della \nConservazione delle Ipoteche sono in Lucca. \n \nQUADRO della Popolazione della Comunità di \nMONTIGNOSO a sei epoche diverse \n \n- nome del luogo: MONTIGNOSO con le sue ville di S. \nEustachio e di Corsanico, titolo della chiesa: SS. Vito, \nModesto e Crescenzio (Pieve), diocesi cui appartiene: \nGrosseto, popolazione anno 1744 n° 921, popolazione \nanno 1811 n° 734, popolazione anno 1813 n° 763, \npopolazione anno 1823 n° 1241, popolazione anno 1832 \nn° 1268, popolazione anno 1838 n° 1582",
    "original_title": "MONTIGNOSO, o MONTE TIGNOSO di Lunigiana",
    "page": 408,
    "slug": "montignoso-o-monte-tignoso-di-lunigiana",
    "byte_offset": 2578381
  },
  {
    "context": "fra le Valli della Cecina e della  Merse.",
    "title": "MONTINGEGNOLI",
    "body": "– Castello con chiesa plebana (S. Sisto7 già filiale \ndella pieve di Radicondoli, nella Comunità e circa 4 \nmiglia toscane a grecale d’Elci, Giurisdizione di \nRadicondoli, Diocesi di Volterra, Compartimento di \nSiena. \nRisiede sulla cresta di un poggio, che stendesi verso \nlibeccio da quello di Belforte, 4 miglia toscane a ostro di \nRadicondoli, le acque delle cui pendici orientali fluiscono \nnel vallone del torrente Feccia tributario della Merse, \nmentre il fianco occidentale acquapendente nella Cecina. \nInfatti il territorio di Montingegnoli dal lato di levante \nappartiene alla Comunità di Radicondoli all’opposto di \nquello versante nella Cecina, il quale è compreso nella \nComunità d’Elci, i di cui signori con atto del 1212 \nraccomandarono i loro castelli, compreso Montingegnoli \nal Comune di Siena. – (ARCH. DELLO SPEDALE \nDELLA SCALA DI SIENA.) \nNel 1414 il palazzo che avevano i conti Pannocchiechi in \nMontingegnoli fu atterrato dai terremoti. \nAlla caduta di Siena questo Castello con Radicondoli si \nsottomise nel 27 novembre del 1554 alla corona di \nToscana. \nNel 1833 la parrocchia di S. Sisto a Montingegnoli \nnoverava 218 abitanti.",
    "original_title": "MONTINGEGNOLI",
    "page": 411,
    "slug": "montingegnoli",
    "byte_offset": 2601982
  },
  {
    "context": "(Mons Jonius) nel Val d’Arno aretino.",
    "title": "MONTIONE presso AREZZO",
    "body": "– Casale che diede il titolo a due chiese \nparrocchiali (S. Maria e S. Leone) ora riunite a S. Leone \nin S. Leo sotto il piviere di S. Andrea a Quarata, già di S. \nMartino a Galognano altrimenti detto a Castro e agli \nOrtali, nella Comunità Giurisdizione e Compartimento di \nArezzo, dalla qual città di Montione è un miglio toscano \npoco più, poco meno, al suo maestrale-ponente. \nLa chiesa di S. Leone a Montione è situata sulla strada \nRegia aretina, sebbene la contrada di Montione prenda il \nnome da una collina di creta tufacea corrosa da un borro \nomonimo che da S. Leone si dirige verso settentrione nel \nvicino torrente Castro , lungo le di cui ripe scaturiscono le \nacque acidule minerali di Montione state analizzate e \ndescritte dal chimico aretino dott. Antonio Fabbroni, e \nposcia nel 1818 allacciate e condotte in un apposito \nfabbricato sulla ripa destra del Castro . \nÈ noto Montione sino almeno dal principio del secolo X; \navvegnaché i re Ugo e Lottario con privilegio del 933 \nconfermarono ai monaci Benedettini di SS. Folra e \nLucilla di Arezzo il padronato della chiesa di S. Maria \nedificata in Monte Jonio con tutti i beni e famiglie \ncoloniche ad essa appartenenti. \nE perché il padronato di cotesta chiesa di Montione \nsuscitò lite contro alcuni nobili che si erano impossessati \ndei suoi beni, i monaci reclamarono ripetute volte \nagl’Imperatori Ottone I e III, e Arrigo I, dai quali \nottennero tre placiti sotto gli anni 967, 996 e 1014, in cui \nnon solo fu confermata a quella badia la chiesa suddetta, \nma ivi si nominano anche i luoghi d’overano posti i beni \ndi sua pertinenza, lungo entrambe le ripe del torrente \nCastro insieme con le ville di Montione e di Galognano, \nsituate presso la pieve di S. Martino agli Ortali, o a \nGalognano. \nFinalmente il padronato della chiesa di S. Maria a \nMontione, previa l’annuenza del Pontefice Innocenzo III, \nfu ceduto dai monaci Benedettini agli eremiti di \nCamaldoli. – Vedere AREZZO Comunità, \nGALOGNANO e QUARATA nel Val d’Arno aretino. \nQuantuque nella statistica del 1551 figuri la sola \nparrocchia di S. Leo a Montione per 278 abitanti con 49 \nfamiglie, pure esistere doveva anche l’altra di S. Maria a \nMontione, trovandola tuttora nel 1745 parrocchiale \nseparata dall’altra di S. Leo, mentre a questo suddetto \nanno S. Maria a Montione contava 34 famiglie con 234 \nabitanti quando la parrocchia di S. Leone in S. Leo aveva \n25 case con 192 abitanti. \nNell’anno 1833 le due parrocchie di Montione riunite in \nS. Leone a S. Leo noveravano 390 abitanti.",
    "original_title": "MONTIONE presso AREZZO",
    "page": 411,
    "slug": "montione-presso-arezzo",
    "byte_offset": 2603213
  },
  {
    "context": "",
    "title": "MONTIONE nel Val d’Arno pisano",
    "body": "– Borgata sulla \nstrada Regia pisana, la cui chiesa di S. Donato, già \nparrocchia è compresa nel popolo de’SS. Ippolito e \nCassiano a Riglioni, piviere di S. Lorenzo alle Corti, \nComunità Giurisdizione e Compartimento di Pisa, da cui \nMontione è 4 miglia toscane circa a levante. \nDopo che per le alluvioni dell’Arno rovinò la badia di S. \nSavino fondata nel 780 sulla ripa destra del fiume verso \nCalci, in luogo detto Cerasiolo, essa nel secolo XII fu \nriedificata sulla ripa sinistra nel distretto di Montione, \ndove attualmente esiste il grandioso fabbricato di quel \nsoppresso monastero posto fra la strada regia e l’Arno. – \nVedere ABAZIA DI S. SAVINO. \nVarie carte appartenute ai Monasteri di S. Michele in \nBorgo e di S. Lorenzo alla Rivolta di Pisa rammentano \n\nquesto Montione; fra le quali due istrumenti scritti in Pisa \nli 31 marzo 1057 e nel 29 ottobre 1161. – (ARCH. DIPL. \nFIOR.) \nI contorni della Badia di S. Savino a Montione furono resi \nnoti dalla storia per la vittoriosa giornata che costà riportò \nl’esercito fiorentino sopra quello di Pisa nel giorno di S. \nVittorio dell’anno 1364, giorno che tuttora in Firenze si \nfesteggia con la corsa di un palio.",
    "original_title": "MONTIONE nel Val d’Arno pisano",
    "page": 412,
    "slug": "montione-nel-val-d-arno-pisano",
    "byte_offset": 2605847
  },
  {
    "context": "in Val di Fine.",
    "title": "MONTIONE della CASTELLINA MARITTIMA",
    "body": "Ebbe nome di Montione il poggio stesso della \nCastellina rammentato in un’offerta fatta nel dì 26 aprile \n1043 in Vada alla badia di S. Quirico a Moxi, ora detta \nalle Due Badie– Vedere BADIE (LE DUE).",
    "original_title": "MONTIONE  della CASTELLINA MARITTIMA in Val di ",
    "page": 412,
    "slug": "montione-della-castellina-marittima",
    "byte_offset": 2607087
  },
  {
    "context": "",
    "title": "MONTIONE nella Valle del Savio in Romagna",
    "body": "– Piccolo \ncastellare sulla schiena dell’Appennino, detto il Bastione, \nnel popolo Comunità e circa mezzo miglio toscano a \nponente di Verghereto, Giurisdizione di Bagno Diocesi di \nSarsina, Compartimento di Arezzo. – Vedere \nVERGHERETO.",
    "original_title": "MONTIONE nella Valle del Savio in Romagna",
    "page": 412,
    "slug": "montione-nella-valle-del-savio-in-romagna",
    "byte_offset": 2607353
  },
  {
    "context": "(Mons Juni)",
    "title": "MONTIONI, e MONTIONE nella Val di Pecora",
    "body": "– Due Montioni, il vecchio e il nuovo, il primo \nridotto a una semidiruta torre distante mezzo miglio \ntoscano dal secondo che è un borghetto di poche case \nedificato verso il 1810 alla base orientale del poggio di \nMontioni vecchio in tempo che signoreggiarono Piombino \ni principi Napoleonici di Lucca, cui apparteneva la bandita \ndi Montione, già della Comunità di Suvereto, ora nella \nComunità Giurisdizione e Diocesi di Massa Marittima, \nche è circa 7 miglia toscane al suo grecale, \nCompartimento di Grosseto. \nCiò che precipuamente appellasi corte e Castello di \nMontione consiste in una contrada di circa 3 miglia \ntoscane di superficie circoscritta dalla schiena de’monti \nche separano la Val di Cornia da quella della Pecora , la \ncui fiumana rasenta i confini di Montione dal lato di \nlevante. Il suo territorio confina a settentrione colla \nbandita di Tricasi e della Marsiliana, a levante con la \npianura di Valpiana, a ostro con i poggi di Valli e \nFollonica, a libeccio e ponente con la bandita di Vignale e \na maestro con quella del castel di Monte S. Lorenzo nella \nComunità di Suvereto. – la maggior parte del suo territorio \nè montuoso, in gran parte coperto di Marrucche, sughere e \nscope, destinate a ridursi in carbone per i forni di \nFollonica, oppure state atterrate per far dogarelle e \npotassa, avendo sostituito in loro vece le vigne e le \nsemente. \nDel vecchio Montione si hanno memorie fino dal secolo \nVIII, quando in esso monte fu fondata la chiesa di S. \nSalvatore da diverse persone della contrada, e quindi nel \n771 dal prete che ne fu investito rettore ceduta in \npadronato ai vescovi di Lucca. – (MEM. LUCCH. T.IV.) \nSennonché cotesta cappella di Montione nell’anno 800, \nper asserzione del Vescovo Giovanni di Lucca, era già \nridotta rovinosa, per cui offrì insieme coi suoi beni a \nWicheramo duca di Lucca, per se, pei figli ed eredi, \npurché dai nuovi patroni si pagassero alla mensa vescovile \n\n\n\ndi Lucca due soldi d’argento per anno. Ciò rilevasi da un \natto pubblico del 27 luglio 800 pubblicato dal Muratori. \n(Ant. M. Aevi.). \nSebbene nei secoli susseguenti non si trovino più \nmemorie della cappella predetta, non mancano per altro \nnell’Archivio Arcivescovile di Lucca membrane che \nrammentino la corte di Montione, o Monte Juni in \nMaremma, dove quella cattedrale possedeva molti beni. \nTali sono le carte del 6 settembre 772, del 4 ottobre 783 e \ndel febbrajo 807. Che anzi quest’ultima, rogata in \nMontione, verte sulla vendita di una casa massarizia con \norto, vigna, terre e selva, posto in luogo appellato \nPaganico di Marittima ; il qual podere confinava da un \nlato con la tenuta di Paterno , dal secondo lato con il \ndistretto di Tricasi (verso la Marsiliana) e dal terzo lato \ncol fiume Milia. \nFanno poi menzione di altra chiesa sotto l’invocazione di \nS. Prospero, posta nel luogo ubi vocitatur Monte Juni \nfinibus Maritimense, due altre carte della stessa \nprovenienza, scritte in Lucca li 18 settembre 825, e 5 \nsettembre 856, quando la stessa cappella era di \ngiuspadronato de’vescovi lucchesi. – (MEMOR. LUCCH. \nT.V.P.II.) \nMa anche di essa chiesa non rimasero più vestigie in \nMontioni; la cui corte insieme con quelle limitrofe della \nMarsiliana e di Valli viene ricordata da una membrana del \nfebbrajo 1161 appartenuta alla città di Massa, attualmente \nnell’Archivio Diplomatico di Firenze. \nIn quanto alla parte politica la contrada di Montione nel \ngiro di tre secoli passò sotto il dominio di diversi padroni, \ne talvolta vi signoreggiò più d’uno. Avvegnaché nel 1161, \npossedevano beni nella corte di Montioni, di Valli e della \nMarsiliana fino a Scarlino i figli di Stolmo della \nMarsiliana, i quali nel febbrajo di quell’anno venderono le \nsuddette corti a Ildebrandino da Fornori. – (Carte della \nComunità di Massa loc. cit.) \nCon la giurisdizione di Montioni al principio del secolo \nXIII spettasse ad alcuni signori Massetani, i quali ne \nfecero parte a Ildebrando Vescovo di Massa, lo dichiara \nun lodo del 16 novembre 1236 pronunziato nella chiesa \nmaggiore di Massa dagli arbitri, i quali decisero, che nel \ncastello e corte di Montioni si lasciasse la metà ai vescovi, \ncui era stata molto tempo innanzi donata da un Tedicio di \nGagliana, fratello di Ugolino, attuale possessore dell’altra \nmetà, a condizione che il vescovo medesimo cedesse in \nfeudo una terza parte della corte e Castello di Montioni \nallo stesso Ugolino di Gagliana, e ciò nel tempo che \nquest’ultimo personaggio aveva alienato una sesta parte \ndel castello e corte di Montioni a un terzo possidente. \nArroge che undici anni dopo lo stesso vescovo di Massa \nconcedé in feudo una sesta parte di Montioni a favore di \nTodino del fu Cacciaconte ed ai suoi eredi con tutti i \ndiritti e giurisdizioni. Nella qual famiglia Todini di Massa \npassò ancora la terza parte di Montioni che il Vescovo \nIldebrando, a forma del lodo del 1236, doveva rinunziare \na Ugolino di Gagliana. Imperrocché, asserisce il Cesaretti \nnella storia di Piombino, la famiglia Gagliana di Massa \nera della stessa consorteria di quella de’Todini; i quali \nultimi ne’primi anni del secolo XV venderono il castello \ndi Montioni col suo distretto a Gherardo d’Appiano \nnovello Signor di Piombino, nei di cui successori a quel \nprincipato passò la sovranità di questa contrada sino \n\nall’invasione francese; dopo la quale il congresso di \nVienna nel 1814 deliberò la riunione dello stato di \nPiombino al Granducato di Toscana. – Vedere \nPIOMBINO. \nNel tempo che Piombino fu soggetto al Baciocchi e ad \nElisa sorella di Napoleone si edificarono per ordine di \nquesti principi sulla base orientale del poggio che dà il \nnome a Montioni vecchio diverse case e magazzini, la \nmaggior parte isolate, per comodità dei lavoranti e del \nprodotto che sino dal secolo XIV si ritraesse dalle \nallumiere del Massetano. \nConciossiaché se la pietra di allume, o allumite, non \ncostituisce la roccia dominante de’poggi di Montioni, essa \nperò è frequentissima nella diramazione del contrafforte \nche scende dal monte Rotondo verso la vallecola della \nMilia, e che poi si avanza per Montioni vecchio sino al \nlido del mare. La pietra allumite vi è disposta in potenti \nfiloni irregolari subalterni alla calcarea argillosa compatta. \n– Le cave di cotesta pietra esistono nel fianco orientale del \npoggio di Montioni vecchio dal lato che acquapende nel \nvalloncello della Pecora . \nQuelle state riattivate dopo il 1803 sono sei, due di esse a \nescavazione coperta, le altre quattro a cava aperta. Nel 27 \naprile del (ERRATA : 1822) 1832 accompagnato dal \nCavaliere Cesare Airoldi, distinto cultore della geologia e \nminerologia, visitai presso Montioni nuovo la cava \nappellata Feranzona, ch’è una delle più basse e più \nprofonde, dove l’allumite trovasi subalterna e come \nincassata nella calcarea argillosa disposta in strati ondulati \ne di diversa potenza e direzione; i quali strati veggonsi \nattraversati da’ filoni, o venule metalliche contenenti varie \ncristallizzazioni con solfuri di antimonio, di piombo, di \nferro ed anche di arsenico, solfuri che non di rado \nconvertonsi naturalmente in solfati. \nIl modo di escavare e di predisporre la pietra allumite a \nridursi in allume, fu descritto da Giovanni Targioni nel \nVolume VII de’suoi Viaggi. – La roccia migliore per \nottenere questo sale dev’essere di un aspetto cereo, o \nbianco livido, morbida al tatto, e alquanto tenera allorché \nsi escava. Ma l’allumite più comune è di color roseo \ntendente al lilla con venature grigie e persichine, di un \naspetto, dicono que’lavoranti, lardellato . \nFino all’anno 1833 Montioni fece parte della Comunità di \nScarlino, stata riunita dopo il 1814 a quella di Gavorrano, \ndalla quale fu staccata nel 1838 per dare i distretti di \nMontioni, di Follonica e di Valli alla Comunità di Massa \nMarittima. – Vedere MASSA MARITTIMA Comunità.",
    "original_title": "MONTIONI, e MONTIONE (Mons Juni) nella Val di ",
    "page": 412,
    "slug": "montioni-e-montione-nella-val-di-pecora",
    "byte_offset": 2607646
  },
  {
    "context": "",
    "title": "MONTIRONE, o MONTERONE",
    "body": "– Vedere \nMONTERONE nella Valle della Foglia.",
    "original_title": "MONTIRONE, o MONTERONE",
    "page": 413,
    "slug": "montirone-o-monterone",
    "byte_offset": 2615655
  },
  {
    "context": "",
    "title": "MONTISCI, o MONTICI",
    "body": "– Vedere MONTICI.",
    "original_title": "MONTISCI, o MONTICI",
    "page": 413,
    "slug": "montisci-o-montici",
    "byte_offset": 2615732
  },
  {
    "context": "già MONTE GHISI, o MONTE CHISI nella Valle dell’Asso.",
    "title": "MONTISI",
    "body": "–Castello, stato ridotto a un lungo borgo \naperto con due chiese parrocchiali, che una plebana (S. \nMaria) e l’altra rettoria (SS. Flora e Lucilla) nella \nComunità e circa 3 miglia toscane a ostro libeccio di \nTrequanda, Giurisdizione di Pienza, Diocesi medesima, \n\n\n\nuna volta di Arezzo, Compartimento di Siena. \nRisiede sulla cima pianeggiante in una collina tufacea \nvestita per ogn’intorno di rigogliose piante di olivi e di \nvigneti. \nTutta la contrada di Montisi col palazzo torrito, case e \ndistretto fù signoria dei Cacciaconti della Scialenga e \nBerardenga derivati dal conte Winigi di origine francese, \nil quale tenne il governo di Siena per gl’imperatori \nCarolingi sul declinare del secolo IX. – Vedere Asciano e \nBerardenga. \nInfatti nella torre del castello di Montisi, detta poi il \npalazzo, teneva residenza un ramo dei Cacciaconti, cui nei \nsecoli XII e XIII numerosi vassalli suoi fittuarj recare \ndovevano l’annuo censo per le terre che tenevano ad \nenfiteusi e a colonia. Fra i molti documenti tendenti a \ndimostrare questo vero ne citerò cinque pubblicati \ndall’antiquario alemanno C.F.Rumorh nella sua operetta, \npubblicata in Amburgo nel 1830, sulle Origini al \nproscioglimento de’coloni in Toscana , i quali documenti \nfurono dello stesso autore copiati dagli originali esistenti \nnell’archivio dello spedale della Scala di Siena. \nIl primo è un istrumento rogato in Monteghisi li 9 \nnovembre dell’anno 1213, in cui si tratta della vendita \nfatta da un Rinaldo Griffolini di Monteghisi e da Giuditta \nsua moglie per lire 200 sanesi di tre parti pro indiviso \ndegli uomini, case massarizie, ossia poderi, che i detti \nconiugi possedevano in Monteghisi e nella curia di \nMontorio; specificando distintamente i fittuarii col loro \nnome proprio, con quello del padre e talvolta col \nsoprannome o casato. Il secondo documento, dato pur \nesso in Monteghisi nel primo giorno d’agosto del 1218, è \nuna ricognizione di dominio diretto fatta dai livellarii e \nvassalli de’Cacciaconti signori di Montisi e del suo \ndistretto. Il terzo documento del 25 agosto 1218 è un lodo, \nnel quale sono richiamati a riconoscere il padrone diretto \ncento e più capi di famiglia, tutti livellarii de’detti \nCacciaconti; i quali con quell’atto si obbligavano mandare \na loro spese ogn’anno sino al palazzo di messer Guido \nCacciaconti, di Rinaldo e Ildebrandino figli di \nCacciaconte, così pure pagare ai loro eredi in Monteghisi \nil canone dovutogli in grano per l’affitto dei poderi che \nessi tenevano dai Signori Cacciaconti nei confini di \nMonteghisi e di Montorio. Il grano, che pagavano \nannualmente i fittuarii ivi nominati ascendeva alla vistosa \nsomma di 2120 staja. – Il quarto documento del 14 \nottobre 1223 versa sopra il fitto di un podere situato nel \ndistretto di Castel Muzi e di Monteghisi per l’annuo \ntributo di 12 staja di frumento da portarsi a spese del \nlivellario in Monteghisi alla casa di Guido Cacciaconti ivi \npresente, oppure de’suoi eredi. \nFinalmente il quinto documento del 1232 dato in \nMonteghisi tratta di un’obbligazione fatta da Ildebrandino \ngenero di Ranuccio seniore per sé e per i suoi eredi ai \nfratelli Cacciaconte e Ildebrandino figliuoli di Guido \nCacciaconti, col quale atto il fittuario si obbliga retribuire \nogn’anno 18 staj di grano per un podere che teneva da \nloro situato nella corte di Monteghisi; qualificandosi nel \ntempo stesso dei Cacciaconti vassallo; et ex eo vestrum \nhominem me deinceps esse confiteor, et dictum frumentum \npromitto vobis dare et pagare ad ipsum starium, cum quo \ndatur ad fictum, et deferre in palatio de Monti Ghisi per \ntotum mensem augusti sub pena dupli. – (Oper. cit. e \n\nArchivio dello Spedale della Scala di Siena). \nI Cacciaconti di Montisi sino dal 1175 si erano posti sotto \nl’accomandigia della Repubblica di Siena, la quale \nsottomissione fu rinnovata nel 1197, sino a che nel secolo \nsuccessivo il conte Simone del fu conte Rainuccio \nde’Cacciaconti, avendo diviso i beni e castelli aviti coi \nsuoi due fratelli Fazio e Cacciaconte, per atto di ultima \nvolontà rogata da Ugolino di maestro Bernardino chierico \ne notaro, volle istituire suo erede lo spedale di S. Maria \ndella Scala di Siena in tutto ciò che egli possedeva nel \ncastello e corte di Montisi. Infatti dopo la morte del conte \nSimone, con atto del 20 settembre 1295 dal rettore e frate \ndello spedale della Scala di Siena furono eletti i sindaci ad \noggetto di prendere possesso dei beni di Montisi spettanti \na detta eredità sia di vigne, selve e oliveti, come in case \necc., tra le quali possessioni è supponibili che vi fosse la \ntorre, ossia il palazzo che i Cacciaconti innanzi detta \nepoca volevano abitare in Montisi. \nInfatti in un libro di detto ospedale intitolato Memorie di \nMontisi, a c. 98 viene descritta la stessa torre o palazzo di \ndetto borgo ne’seguenti termini: “Una bella fortezza a uso \ndi palazzo con torre, suoi antiporti e ponte levatojo con \nchiostro in mezzo e con una bella cisterna murata con \nfossi e controfossi intorno e con tutte quelle appartenenze \nche si richiedono ad una fortezza da rendersene bene \nsicuro\". Quindi, ivi si aggiunge \"qualmeno nel detto \ncircuito vi sono più abituri, cioè, stanze da granaj, ciglieri \ne cantine, la qual fortezza è posta presso il castello \npredetto di Montisi.” \nLa fortezza di cui si parla fu ridotta ad uso di fattoria o \nGrancia dello spedale della Scala di Siena, e quindi allo \nstesso uso conservasi dagli attuali possessori di detta \ntenuta, la quale nel 1762 fu dal governo alienata con tutti i \npoderi, boschi, case e altre pertinenze alla nobil famiglia \nfiorentina Mannucci Benincasa di Firenze, che \nattualmente la possiede. \nNel secolo XV e forse anche nei precedenti faceva ragione \nin Montisi un giusdicente senese di seconda classe. Gli \nuomini di Montisi si sottomisero al governo di Cosimo I \nnell’ottobre del 1554. \nIn una devota cappella dedicata alla Madonna delle Nevi, \nsituata fuori dal borgo di Montisi lungo la via che porta \n(ERRATA: a Castel Muzi) a S. Giovanni d’Asso, vi sono \nsepolti il dottore Ignazio de’Vegni stato medico della \nRegia Corte di Toscana sulla fine del secolo XVIII, ed il \nsegretario intimo dei quattro defunti Sovrani, quale fu il \nnobile Giovanni Tommaso Mannucci Benincasa che morì \nnel marzo del 1814 in Montisi, dov’egli stesso era nato. \nNella chiesa della pieve di Montisi sopra la porta interna \nvi è una tavola antica, che mi si disse dipinta in origine \nper l’altar maggiore del celebre Simone Memmi di \nTorrita. Non meno pregiata è un’altra tavola esistente nel \ncoro della stessa chiesa, opera di Neroccio di \nBartolommeo Landini, fatta fare nel 1496 da Matteo Paci. \nVi sono due altri buoni quadri pur essi della scuola sanese, \nuno del Cav. Nasini e l’altro dipinto nel 1635 da Stefano \nVolpi allievo del Casolani. \nMontisi nel 1595 aveva 558 abitanti; nel 1640 ne \nnoverava 659, nel 1745 la parrocchia della pieve di S. \nMaria a Montisi contava 321, e quella di SS. Flora e \nLucilla 266 abitanti, mentre nel 1833 la prima parrocchia \nfaceva 467, e la seconda 304 abitanti. \n\n\n\n \n ",
    "original_title": "MONTISI",
    "page": 413,
    "slug": "montisi",
    "byte_offset": 2615778
  },
  {
    "context": "",
    "title": "MONTISONDA, o MONTE DELL’ONDA",
    "body": "– Vedere CASTAGNO e SERIGNANO in Val di Sieve.",
    "original_title": "MONTISONDA, o MONTE DELL’ONDA",
    "page": 415,
    "slug": "montisonda-o-monte-dell-onda",
    "byte_offset": 2623008
  },
  {
    "context": "già MONTE GHISONI in Val d’Ema.",
    "title": "MONTISONI, o MONTISONE",
    "body": "– È un poggio assai prominente, cui Monte \nMasso resta dalla parte di ostro, mentre dal lato di grecale \nha quello di S. Donato in Collina. È da questa eminenza \ndonde si gode una delle più imponenti prospettive della \ncittà di Firenze e dei suoi contorni. \nDi Montisoni porta il vocabolo la parrocchia di S. \nLorenzo a Montisoni nel piviere dell’Antella, Comunità e \nGiurisdizione e quasi 4 miglia toscane a ostro-scirocco del \nBagno a Ripoli, Diocesi e Compartimento di Firenze. \nQuesto monte, col distintivo di Ghisoni, è rammentato in \nuna carta della badia di Passignano dell’anno 1058 \nesistente nell’Arch. Dipl. di Firenze. \nDa Montisoni prese anche il nomignolo un monastero di \ndonne, sotto l’invocazione della Croce, alle quali recluse \nlasciò un legato di lire 200 la contessa Beatrice figlia del \nC. Rodolfo di Capraja con suo testamento del 1278. Era \nquel monastero situato presso l’attual chiesa parrocchiale, \nda non doverlo però confondere con un altro monastero \nedificato più tardi e intitolato a S. Luca in Montisoni, le \ncui rovine s’incontrano a mezza costa circa un miglio \ntoscano più basso della chiesa parrocchiale di S. Lorenzo \nin un podere della fattoria che la nobil casa Peruzzi \npossiede sopra l’Antella, dove non ha guari fu scoperto un \ngrandioso pozzo. \nNel popolo di Montisoni ha origine il rio che dà nome alla \ncontrada dell’Antella, e in esso è compresa l’antica villa \ndi Lonchio del celebre Lorenzo Magalotti, ridotta oggidì a \ncasa colonica e a un podere della nobil famiglia Venturi \nche ne fu erede. \nAll’Articolo LONCHIO (VILLA di) facendo la \ndescrizione di questa contrada, a tenore di una lettera del \nlodato Magalotti, la dissi compresa nella parrocchia di S. \nGiorgio a Ruballa. \nIn quella lettera si trovano indicati, per scherzo più che \nper verità, alcuni bagni, il cui fabbricato, al dire di quel \nletterato, si manteneva a suo tempo con gli acquedotti e \nl’acqua, chiamandoli Terme Zenobiane a Montisone, o \ncome altri appellarono Monte di Esone, antico gigante \ndella storia favolosa. Il perché il gran Redi nel noto suo \nDitirambo rammentando la porpora, che in Monte Roppoli \nda neri grappoli sì bella spremesi, suggerisce a’beoni, \n \nChe la maritino \nCol dolce mammolo \nChe colà imbottasi \nDove salvatico \nIl Magalotti in mezzo al sol Leone \nTrova l’autunno a quella stessa fonte, \nAnsi a quel sasso, onde l’antico Esone \nDié nome e fama al solitario monte. \n \nPresso questo monte fu trovata un’iscrizione tenuta molto \ntempo murata nella pieve di S. Pietro a Ripoli; quindi \ntraslocata in casa Antinori in via de’Serragli a Firenze. – \nIn essa si legge: Cn. Tullio - Cn. L. Acio Medico. \n\nLa chiesa di S. Lorenzo a Montisoni è di padronato delle \nmonache di Rosano e della famiglia Nobili di Firenze. \nLa sua parrocchia nel 1833, contava 153 abitanti.",
    "original_title": "MONTISONI, o MONTISONE",
    "page": 415,
    "slug": "montisoni-o-montisone",
    "byte_offset": 2623096
  },
  {
    "context": "in Val di Bruna nella Maremma grossetana.",
    "title": "MONTOCCOLI",
    "body": "– È uno de’poggi metalliferi che stendonsi dai \nmonti di Prata nella direzione d’ostro a levante-scirocco di \nMassa lungo i torrenti Noni e Corsia, entrambi tributari \ndel fiume Bruna, nella Comunità Giurisdizione Diocesi e \ncirca due miglie toscane e mezzo a scirocco di Massa \nMarittima, Compartimento di Grosseto. \nNel poggio di Montoccoli non solo esistono varie gallerie \nripiene di loppe de’metalli che un tempo si escavarono e si \nfusero costà, ma alla base del poggio medesimo dal lato \nche acquapende nel Noni esistono varie scaturagini di \nacque minerali saline che diedero il nome al così detto \nBagnuolo di Montoccoli. \nCopiose anzi che nò sono le sorgenti di quest’acqua \nlimpida e gassosa, che presentava la temperatura di gradi \n29 al termometro centigrado, quando all’aria libera lo \nstesso termometro segnava gradi 21. \nEsaminata quest’acqua minerale lungi dalla sua sede, e \nperciò scevra dai gas che distante dalle sorgenti \nabbandona, fu trovata contenere de’carbonati di calce e di \nmagnesia, del solfato di calce e un poco di cloruro di \nsodio. Ma cotesta esplorazione chimica non può dare che \nun’ idea approssimativa della natura di detta acqua \nminerale di Montoccoli, meritando un’analisi più esatta \nalle sue scaturagini per conoscere meglio i suoi \ncomponenti e poter quindi suggerirne la conveniente \napplicazione ai diversi casi di malattie, cui il criterio \nmedico potesse reputarla vantaggiosa. \nAvrebbero ritrovato bensì i Massetani di qualche utilità i \nBagnuoli di Montoccoli, qualora fosse a questi applicabile \nuna deliberazione del 14 giugno 1496, con la quale il \nComune di Massa ordinò di nettare alcuni Bagni di quel \nterritorio. \nSennonché quella deliberazione appositamente specifica, \nnon già i Bagnuoli di Montoccoli , ma i Bagni di Caldana , \nche io dubito volessero riferire agli antichi Bagni \nPopulensi, detti poi di Caldana sotto Campiglia . – Vedere \nCALDANA nella Maremma Massetana.",
    "original_title": "MONTOCCOLI",
    "page": 415,
    "slug": "montoccoli",
    "byte_offset": 2626032
  },
  {
    "context": "in Val d’Evola.",
    "title": "MONT’ODORI",
    "body": "– Vedere CORAZZANO.",
    "original_title": "MONT’ODORI",
    "page": 415,
    "slug": "mont-odori",
    "byte_offset": 2628062
  },
  {
    "context": "nell’Appennino di Pietramala.",
    "title": "MONTOGGIOLI",
    "body": "– È una \ndelle più elevate montuosità che si alza sulla cresta \ndell’Appennino di Firenzuola, a ponente della strada \nRegia bolognese, e la cui cima fu segnalata dal P. \nInghirami alzarsi braccia 2183 sopra il livello del mare \nMediterraneo, nella parrocchia di Pietramala, Comunità di \nFirenzuola, Diocesi e Compartimento di Firenze. – Vedere \nFIRENZUOLA Comunità.",
    "original_title": "MONTOGGIOLI",
    "page": 415,
    "slug": "montoggioli",
    "byte_offset": 2628120
  },
  {
    "context": "nella Valle dell’Ombrone sanese.",
    "title": "MONT’OLIVETO MAGGIORE, o di CHIUSURE",
    "body": "– Vedere ABAZIA DI \nMONT’OLIVETO MAGGIORE, e CHIUSURE nella \nValle dell’Ombrone. \n\n\n\n \n ",
    "original_title": "MONT’OLIVETO MAGGIORE, o di CHIUSURE",
    "page": 415,
    "slug": "mont-oliveto-maggiore-o-di-chiusure",
    "byte_offset": 2628546
  },
  {
    "context": "",
    "title": "MONTONE fiume in Romagna",
    "body": "– Questo fiume, che dà il \nnome a una Valle transappenninica la più estesa della \nRomagna granducale, ha origine da tre torrenti, designati \ncoi vocaboli di Acquacheta, o Acquabella de’Romiti, del \nRio Destro e del Troncalosso; il primo de’quali dopo aver \ncorso placido e cheto sull’altipiano de’Romiti a libeccio \ndel Castel di S. Benedetto in Alpe, precipita per ripide \nbalze di macigno in una profonda gola, mentre \n \nRimbomba là sovra San Benedetto \nDall’Alpe per cadere ad una scesa. \n DANTE, Inf. C. XVI. \n \nE costà i tre torrenti da tre opposte direzioni della \nmontagna riuniti là dove dovria per mille esser ricetto, \nperdono il loro nome in quello di Montone. – Dondeché \nda S. Benedetto in giù cotesto fiume se ne corre spumante \nfra profonde insenature, ora più strette, ora più larghe e \nsempre tortuose de’monti di macigno schistoso disposto a \nstrati quasi sempre orizzontali, da prima passando per il \nborghetto di Boccone, quindi radendo le falde del castello \ndi Portico, donde s’inoltra per un’angusta gola verso la \nTerra della Rocca S. Casciano che costeggia per scendere \na Dovadola e di là per CastroCaro e Terra del Sole, dove \ndopo il cammino di circa 24 miglia toscane dai confini \ndella Romagna granducale entra nella pianura di Forlì, in \nmezzo alla quale il fiume Montone appena accolto il \ntributo del Rabbi si dirige per variato alveo, e variati nomi \nsotto Ravenna nel mare Adriatico. \nPer quanto il fiume Montone non sia povero di acque; per \nquanto esso percorra, come dissi, la valle più estesa della \nRomagna transappennina, non sembra che nei tempi \nantichi fino al secolo decimo terzo il Montone sino a Forlì \navesse nome proprio. Dondeché il poeta delle tre visioni \nebbe ragione di cantare: (loc. cit.) \n \nCome quel fiume ch’ha proprio cammino \n Prima da monte Veso in ver levante \n Dalla sinistra costa d’Appennino, \nChe si chiama Acquacheta suso, avante \n Che si divalli giù nel basso letto \n E a Forlì di quel nome è vacante, \nRimbomba là sovra San Benedetto, ecc. \n \nInfatti né Polibio, né Tito Livio, né Plinio il vecchio \nfecero parola d i questo fiume, che un dì scendeva \ndall’Appennino de’Liguri nella regione dei Galli Boj; \nmentre essi non omisero di rammentare l’Utente, ossia \nViti, che è il fiume Bedese di Plinio, ossia Bidente sul \nconfine della Romagna con gli Umbri Sarsinati. \nTutte le carte degli archivii di Ravenna dei secoli X, XI e \nXII, quando parlano del fiume, cui poi fu dato il nome di \nMontone, lo designano col vocabolo di fluvius Liviensis, \ncioè di quel fiume che a Forlì di quel nome è vacante. \nMancano notizie per asserire quale fosse il suo antico \ncorso e quante variazioni avesse il suo alveo nella pianura \ndella Romagna pontificia prima che entrasse nel Porto di \nClasse, e quindi posteriormente deviasse il cammino per \navvicinarsi a Ravenna. Ma la notizia più interessante è la \ncerta scoperta dell’origine del nome di Montone, che ci dà \n\nuna carta del febbrajo 974, pubblicata dagli annalisti \nCamaldolensi e dal Fantuzzi nei Monumenti Ravennati. \nImperroché da quella carta rilevasi, che il fiume di Forlì, a \nquell’epoca scorreva poco lungi a mezzodì di quest’ultima \ncittà; e che da quel punto si partiva una fossa detta la \nRotta, la quale sboccava nelle vicine paludi che si \nchiamavano Montoni; paludi rammentate in due altre \npergamene del 1028 e 1059, dalle quali resulta, che allora \nesisteva presso Forlì un Canale nella così detta Valle \nde’Montoni . Nell’anno 1228 il Canale, che le paludi \ninterrò, fu chiamato fiume Montone, nome che si propagò \nnel secolo XIV e che si mantenne anche quando in quel \nCanale fu introdotto il fiume di Forlì per dirigersi nel \nRonco, o sia Bidente di Ravenna, innanzi di sboccare pei \nFiumi riuniti nel mare Adriatico. – Vedere BIDENTE.",
    "original_title": "MONTONE fiume in Romagna",
    "page": 416,
    "slug": "montone-fiume-in-romagna",
    "byte_offset": 2628716
  },
  {
    "context": "già MONTE TOPOLI, TOPARI, e TAUPARI, nel Val d’Arno inferiore.",
    "title": "MONTOPOLI",
    "body": "– Terra, già Castello \ncon borgo annesso difeso da muri e da torri con chiesa \nplebana (SS. Stefano e Giovanni Evangelista, stata filiale \ndella distrutta pieve di S. Pietro a Mosciano, caposesto \ndiocesano e capoluogo di Comunità nella Giurisdizione di \nSanminiato, Diocesi medesima, una volta di Lucca, \nCompartimento di Firenze. \nQuesto paese, che Boccaccio qualificava per castello \ninsigne, risiede sul dorso di un poggio tufaceo fra l’Evola \nche passa al suo levante e i torrenti Chiecina e Cecinella \nche scendono al suo ponente libeccio, mentre dal lato di \nsettentrione corre il fiume Arno sotto la strada Regia \npisana che attraversa il suo territorio per l’altipiano di S. \nRomano. \nTrovasi Montopoli fra il grado 28°25’ longitudine e \n43°40’2” latitudine, a una elevatezza di circa 230 braccia \nsopra il livello del mare Mediteraneo, 4 miglia toscane a \nponente di Sanminiato, 6 a levante di Pontedera, 5 a \nsettentrione di Palaja, e 20 miglia toscane a levante \nscirocco di Pisa. \nSenza perdersi in congetture, né in fallaci etimologie \nsull’origine e nome di Montopoli, o Monte Topori, dirò \nche i primi incunabili di questa Terra si confondono con \nquelli della distrutta sua pieve di S. Pietro a Mosciano, o \nMusciano, esista nel podere appellato tuttora della Pieve, \nposto fra la strada comunitativa che da Montopoli va alle \nCapanne e il torrente Cecinella . Della quale pieve esistono \nmemorie fra le carte dell’Arch. arcivescovile di Lucca, a \npartire almeno dall’anno 746, quando il Vescovo di quella \ncittà diede l’investitura della chiesa battesimale di S. \nPietro a Mosciano alla presenza e col consenso di due \ncentenarj, o capi di quella popolazione e di tutti i \nparrocchiani. – Vedere MOSCIANO (PIEVE di). \nNei secoli intorno al mille i vescovi di Lucca esercitarono \nil doppio diritto civile ed ecclesiastico sul castello e \nabitanti di Montopoli e sopra il suo distretto. \nUno degli atti più manifesti di padronanza dei prelati \nlucchesi sopra gli uomini di Montopoli fu quando Rodolfo \nvescovo di Lucca verso la fine del secolo XII rilasciò \nMontopoli in pegno al suo creditore per la somma di 2300 \nsoldi d’argento. E ciò sino a che Montopoli non venne \nredendo dal vescovo Benedetto successore di Rodolfo, il \nquale restituì i 2300 soldi al creditore lucchese nella guisa \nche si dichiara in un atto pubblico de’29 ottobre 1191 \n\n\n\nrogato in Lucca alla presenza di varj testimoni e di un \nconsole della stessa città. – Vedere LUCCA VOL. II pag. \n842. \nAl che arroge l’atto di rinunzia, fatto li 19 marzo 1138 nel \nborgo San Genesio da due figli del fu Bernardo di \nLucardo in mano di Baldicione console di Lucca, del \ncastello di Montopoli a favore di Uberto Vescovo di detta \ncittà, alla presenza di un console di Pisa, e di diversi altri \nconsoli fiorentini. – (MEM. LUCCH., T. IV. P. II.) \nAnche in un lodo del 12 aprile 1157, pronunziato \ndall’arbitro fra il popolo di Marti e questo di Montopoli si \ncitano i consoli di quest’ultimo paese, affinché facessero \ndichiarare con giuramento agli uomini più anziani e probi \ndel paese, quali erano i confini antichi e meno controversi \nfra il territorio di Montopoli e quello di Marti. – Vedere il \nseguito dell’articolo alla Comunità. \nQuesto stesso documento ci mette sempre più in chiaro \nche Montopoli sino dal secolo XII aveva i suoi consoli, \nsucceduti probabilmente ai centenari della pieve di \nMosciano, senza poter dire però che il paese in questione \nsi reggesse a comune. \nAd ogni modo è certo che in Montopoli i vescovi di \nLucca continuarono ad esercitare giurisdizione baronale; \nsebbene nel secolo XII l’alto dominio di cotesta contrada \nfosse stato accordato al Comune di Pisa. Ciò viene \ndimostrato da un diploma concesso a quella repubblica da \nFederigo I (anno 1161), confermato da Arrigo VI (anno \n1192), da Ottone IV (25 ottobre 1209), da Federigo II \n(anno 1220) e da Carlo IV (9 gennajo 1355); in guisa che \nin tutti quei privilegi si dichiara, che Montopoli al pari dei \npaesi situati fra l’Elsa e l’Evola dipendeva dalla \ngiurisdizione politica della Repubblica pisana. Ma ciò che \nimplica l’andamento della storia si è quello di trovare \nquasi nel tempo stesso, che due di quegl’imperatori \nconfermavano con altri diplomi ai vescovi di Lucca il \ndiritto feudale sopra il castello e corte di Montopoli. \nTale fu un privilegio dato in Fuligno li 14 dicembre 1209 \ndall’Imperatore Ottone IV a favore di Roberto vescovo di \nLucca, e l’altro spedito da Pisa li 15 febbrajo 1355 da \nCarlo IV a Berengario principe dell’Impero e vescovo di \nLucca, entrambi i quali sovrani confermarono ai gerarchi \ndella cattedrale di S. Martino quel diritto feudale che essi, \no più non avevano, o debolmente esercitavano sopra varii \ncastelli della loro diocesi, fra i quali è noverato anche \nMontopoli. \nLa prova più solenne che questo Castello sul cadere del \nsecolo XII fosse tuttora soggetto ai vescovi di Lucca, si \naffaccia in un atto pubblico del 20 agosto 1180, fatto \nnell’episcopio di S. Martino davanti il vescovo Guglielmo \nda due consoli di Montopoli per essi e per tutti i militi e a \nnome del popolo di detta Terra, i quali supplicarono quel \nvescovo loro padrone a volere liberare il Comune di \nMontopoli e tutti i suoi abitanti, nobili e popolo, \ndall’interdetto fulminato per la Guida (forse una guida di \ncavalleria) che quei militi tenevano armata contro la \nvolontà del loro vescovo e signore; e solamente furono \nliberati dall’interdetto dopo aver essi giurato nelle mani \ndel prelato di stare d’allora in poi ai di lui comandi o a \nquelli de’suoi successori. A tali condizioni il Vescovo \nGuglielmo concedé a titolo di benefizio ai due consoli \npredetti per essi e per tutti i militi di Montopoli la metà \ndella prenominata Guida, purché con essa militassero a \n\nonore della mensa, del Vescovo Guglielmo e de’di lui \nsuccessori. – (MEMOR. LUCCH. T. IV. P. II.) \nAggiungasi, che nel 1195 vacando di rettore la chiesa \nparrocchiale di S. Stefano a Montopoli, i consoli uniti al \ngastaldo di questo paese supplicarono il vescovo di Lucca \nloro signore ad eleggere il nuovo parroco della medesima. \nIn conseguenza di ciò il Vescovo Guido con atto pubblico \ndel 29 ottobre di detto anno, come patrono della chiesa di \nMontopoli e signore della stessa Terra elesse ed instituì il \nsacerdote Ricovero in rettore della cappella di S. Stefano a \nMontopoli; quia sum, diceva il Vescovo Guido, pro \nEpiscopatu Patronus ejusdem Ecclesiae, et Dominus illius \nTerrae. – (MEMOR. LUCCH. T.IV. P. II.) \nAnche il Pontefice Gregorio IX nel 1237 ordinò agli \nanziani e all’arcivescovo di Pisa di fare restituire al \nvescovo di Lucca alcune sue castella prese nel tempo che \nPisa era in guerra coi Lucchesi, e nominatamente i castelli \ndi Palaja, S. Gervasio, Monte Castello, Patriglione e \nMontopoli. Lo che accadeva nell’anno medesimo, in cui i \nrappresentanti di varii magnati e comunità di lega \nghibellina si riunirono in S. Maria a Monte per affidare a \ndegli arbitri la decisione vertente fra loro rapporto ad \nalcuni diritti, alla qual convenzione furono ammessi anche \ni sindaci della comunità di Montopoli. \nSe però in quell’occasione i Pisani ubbidirono ai \ncomandamenti di Gregorio IX, non tardarono molto a \npresentarsi nuovi motivi da muover guerra a Lucca e al \nloro vescovo, cui occuparono nel 1252 dopo un \nsanguinoso fatto d’armi il castello di Montopoli. Ma \nappena giunsero novelle del fatto alla Signoria di Firenze \nalleata de’Lucchesi, fu dato ordine all’esercito fiorentino \nche da Tizzana nel pistojese si recasse contro l’oste \npisana; la quale fu assalita e sconfitta nei campi di \nPontedera. \nSebbene Montopoli allora ritornasse in mano ai Lucchesi, \nquesti lo tennero per poco; avvegnaché la stessa Terra era \nricaduta sotto il dominio di Pisa quando Giovanni \nVisconte giudice di Gallura, grande e potente cittadino \npisano, nel 1274, fatto capo de’fuoriusciti guelfi di quella \ncittà, contrasse lega coi Fiorentini, coi Lucchesi e con gli \naltri nemici del governo di Pisa; quindi messosi alla testa \ndi una loro armata nell’anno medesimo di ottobre si recò \ncon la sua oste sopra Montopoli, quale ebbe a patti, che il \nCastello rimanesse al giudice di Gallura, il quale peraltro \nnel maggio del 1275 morì in Sanminiato. – (GIOVANNI \nVILLANI, Cron. Lib. VI c. 49, e Lib. VII. C.45.) \nDi poi i Fiorentini nel 1284 rinnovando l’alleanza coi \nComuni di Lucca e di Genova, fra i patti della lega fuvvi \nquesto: che i Lucchesi dovessero procurare che il loro \nvescovo non facesse pagare alle mercanzie e vettovaglie \nde’Fiorentini il dazio per il pedaggio di Montopoli; lo che \ndimostra ad evidenza la continuazione di dominio \nesercitata da quei prelati sopra la Terra in discorso. \nPosteriormente alla detta epoca sembra però che i \nMontepolesi si costituissero in una certa libertà, tostoché \nnel 1313 senza alcuna dipendenza dal vescovo di Lucca o \nda altri popoli, si stabilirono i confini fra quel distretto e \nl’altro suo vicino di Comugnoli (specie di castelletto \nesistito fra Stibbio, S. Romano e Sanminiato) quando fu \naperta una via dal fiume Arno in fino a Cambiano, oggi \nGabbiano, quella intendendosi servire d’allora in poi di \nlinea di confine fra i due popoli – Vedere COMUGNORI. \n\n\n\nAnche nel 1312 gli uomini di Montopoli, essendo in \nguerra con gli abitanti dell’opposto castel di Marti, \nricorsero all’appoggio de’Lucchesi, siccome ai Martigiani \nloro emuli non mancò il pronto soccorso di Pisa da cui fu \nmesso in rotta l’oste Lucchese. Quindi il Comune di \nMontopoli ai primi dell’anno 1314 (stile comune) si diede \na’Sanminiatesi pochi mesi innanzi che il loro paese \nvenisse occupato dai Fiorentini. \nMa allora appunto era entrato al comando di Pisa il \nvalente capitano Uguccione della Faggiuola, il quale, \ndopo essersi fatto signore anche di Lucca, con un esercito \ndi 25000 fanti e di 2000 cavalli nell’aprile del 1315 (stile \ncomune) marciò verso Montopoli tagliando alberi e viti, \nguastando grano e biade; nel tempo che la sua oste \ncombatteva e atterrava la torre di S. Romano, la rocca di \nStibbio ed occupava a viva forza molti altri castelli del \ndistretto di Sanminiato, fra i quali anco Montopoli. – \n(GIO. LELMI, Diario Sanminiat .) \nStette questa Terra sottoposta al governo di Uguccione, e \nquindi di Castruccio signore di Lucca, finche alcuni \nfuoriusciti guelfi Lucchesi d’accordo con un capo popolo \ndi Montopoli a dì 5 febbrajo del 1325 (stile comune) \nribellarono Montopoli che fu tosto sottomesso al Comune \ndi Firenze. \nAllora fu che la Repubblica Fiorentina stabilì costà una \nforte guardia considerando Montopoli e Monte Santa \nMaria i due posti avanzati del suo distretto occidentale. \nSennonché Castruccio appena tornato da Roma (nella \nprimavera del 1328), essendo cavalcato con le sue genti \nnel Valdarno queste penetrarono fino all’antiporto del \nCastello di Montopoli non senza intelligenza di alcuno di \ndentro. Ma i soldati che vi erano per la repubblica \nfiorentina avendo sentito alcunché del tradimento, \ncorsono a difendere vigorosamente la porta, e uccisi molti \ndi coloro che erano già entrati, costrinsero i nemici a \ntornare indietro. – (AMMIR. Stor. Fior. Lib. VII.) \nChe se la morte di Castruccio, accaduta in quell’anno \nistesso, in mezzo alle sue vittorie sconcertò il vasto piano \ndel capitano lucchese; se nella pace fra i Pisani i \nFiorentini ed altri popoli, firmata li 12 agosto 1329 nella \nchiesa parrocchiale di Montopoli, fu incluso anche questo \npaese; non avvenne perciò che i Pisani e i Lucchesi, \nperdessero di vista l’acquisto di Montopoli, cui però \ndovettero rinunziare entrambi col trattato fatto nel 1339 \nfra i Comuni di Lucca e di Firenze, Mastino della Scala e \ni Veneziani, col quale si rilasciarono ai Fiorentini tutte le \nTerre che essi già ritenevano dei Lucchesi in Val di Lima, \nin Val di Nievole e nel Val d’Arno inferiore, fra le quali \nFucecchio, S. Croce, Castel Franco, S. Maria a Monte e \nMontopoli. – Ciò nonostante vi si rivolse per prenderle \nl’oste pisana mentre Lucca era dominata dai Pisani; \nlocché avvenne appena cacciato da Firenze il duca \nd’Atene (anno 1343). Nella quale occasione la repubblica \nfiorentina perdé molte città, terre e castella per colpa, \ndiceva Giovanni Villani, dei nostri rei e barattieri cittadini \ne castellani di quelle. – (GIOVANNI VILLANI, Cronic. \nLib. XI e XII.) \nIn questo mezzo tempo accadde un fatto singolare, \nallorché nel maggio dell’anno 1343 fu eletto in Firenze in \npotestà di Montopoli il milite Cipolla di Lapo del popolo \ndi S. Maria Maggiore, il quale nell’atto di recarsi al \npossesso del nuovo uffizio in Montopoli (16 maggio \n\n1343) presentò le lettere credenziali non già del duca \nGualtieri, ma del gonfaloniere di giustizia e dei priori \ndelle arti di Firenze, singolarità forse unica in tutti gli altri \naccessi agl’impieghi di potestà del contado e distretto \nfiorentino in tempo della signoria del duca d’Atene. – \n(ARCH. DIPL. FIOR. Carte degli Archivi gen.) \nPerò innanzi che terminasse l’anno 1343, all’occasione di \nun trattato firmato li 15 novembre nella sagrestia della \npieve, attualmente cattedrale di Sanminiato, fu convenuto, \nche i Pisani e i Lucchesi non si dovessero intromettere più \nnegli affari politici rispetto a quelle terre e castelli \nappartenuti in addietro al distretto di Lucca e che poi \navevano ubbidito a Firenze, fra i quali paesi \ns’intendessero stabilmente sottoposti al dominio fiorentino \ni castelli di Montopoli, di S. Maria a Monte, la fortezza \ndell’Altopascio ecc. – (AMMIR. Stor. Fior. Lib. IX.) \nNon per questo i nemici del Comune di Firenze \nabbandonarono il pensiero di riavere Montopoli, siccome \ninfatti lo riebbero nel 1347, dopo che il partito dei \nGambacorti ebbe cacciato da Pisa la contraria setta \nde’Raspanti; ma due anni dopo una cavalcata di Fiorentini \nscortata da Stoldo di Giovanni de’Rossi riconquistò alla \nrepubblica il castello medesimo con altri paesi del \nValdarno inferiore. \nFu allora che con atto dell’8 agosto 1349 Montopoli si \nsottopose e giurò fedeltà al governo della Signoria di \nFirenze; la quale con sua provvisione decretò l’istituzione \ndi un vicario per il Val d’Arno di sotto, da cambiarsi ogni \nsei mesi, fissando per allora la sua residenza in Montopoli \ncon soldati e ufficiali sufficienti a riparare ad ogni \nsorpresa. Il qual vicario venne traslato in Sanminiato dopo \nl’acquisto di questa Terra (anno 1370), dove anche oggidì \ntiene la sua sede. \nIl fatto suddetto che determinò i Fiorentini a destinar \nMontopoli a residenza di un vicario, per far ragione agli \nabitanti del Val d’Arno inferiore, darebbe forse peso a \nquanto supponeva il Lami, il quale nella Notizia sullo \nstato della Toscana del 1376, data fuori dal Lambeccio, \ntrovando segnata Montopoli per la prima volta fra le 15 \nterre del Val d’Arno di sotto, ne dedusse, che questo fosse \nstato una volta il paese più considerabile di cotesta \nporzione del Valdarno. Ma oltre che in quella Notizia i \nluoghi sono designati a seconda della posizione geografica \ndella valle, cioè, il primo e l’ultimo delle parti estreme; e \nnon a tenor della grandezza loro, giova anche avvertire, \nche tra i 15 paesi del Valdarno inferiore ivi accennati, non \nvi erano che quelli stati una volta, ma allora non più, \ndipendenti dal Comune di Lucca, dei quali segnossi per \nultimo il paese di Staffoli, e per primo il castel di Monte \nTopoli, sebbene esso fosse già da gran tempo del Comune \ndi Firenze, e conseguentemente del partito guelfo, \ncontrario a quello dell’Impero. È altresì vero che in \nMontopoli a quell’età avevano fissato domicilio alcune \nnobili famiglie lucchesi e pisane; come quelle degli Opizzi \ndi Lucca, rammentata nell’anno 1366 all’Articolo \nMONTE VECCHIO di MONTOPOLI, e un ramo degli \nUpezzinghi di Pisa abitante in Montopoli all’epoca della \npace del 1329; senza dire de’militi, ossiano nobili di \nMontopoli, della cui casta fu fatta menzione qui sopra \nintorno all’anno 1180. \nE forse appartenne a qualche altra illustre famiglia quel \ncapitano Bindo da Montopoli che nel 1397 per ordine \n\n\n\ndella Signoria di Firenze si recò in soccorso del duca di \nMantova con 200 soldati a cavallo. \nNella guerra mossa nel 1432 da diversi potentati ai \nFiorentini, una compagnia condotta dal capitano di \nventura Bernardino della Carda, essendo venuta ad \naccamparsi presso Montopoli, fu assalita al Caste del \nBosco dal Tolentino generale de’Fiorentini, sotto del \nquale militava quel Jacopo Accattabriga da Castelfranco \ndi sotto, capo di 70 lance, che in quel combattimento \ndiede prove di valore, sebbene restasse prigione \nde’nemici. – (AMMIRAT. Stor. Fior. Lib. XX.) \nMontopoli rimase costantemente fedele al governo di \nFirenze fino agli eventi del 1529, quando fu assediata \nquesta città dalle armate di Carlo V e di Clemente VII, per \nmaneggio dei di cui partigiani fu ribellata alla Repubblica \nanche cotesta Terra, sebbene essa ben presto tornasse alla \ndevozione del Comune di Firenze mercé quel capitano \nMichele da Montopoli figlio di Andrea Toscani \nRustichelli, il quale assistito dai suoi commilitoni caricò il \ngenerale nemico Pirro da Stipicciano in una zuffa che si \naccese sotto le mura di Montopoli, che l’anno dopo \ncomandava una compagnia di fanti sotto il valoroso \nFerruccio che gli affidò la guardia della città di Pisa \nunitamente ad altri capitani e al commissario della \nRepubblica Fiorentina in detta città. – (AMMIR. Stor. \nFior. Lib. XXX.) \nDopo la caduta di Firenze Montopoli si sottomise al \ngoverno Mediceo, ed in segno di sua obbedienza fece \ntosto (nel 1531) dipingere sulla facciata del pretorio \nl’arme delle palle. – (MS. nella Marucelliana, Lett. A. \nN.°229.) \nQuesto paese nel giorno della festività di S. Giovanni \nBattista inviò fino al 1807 l’annuo tributo di sudditanza a \nFirenze sopra un gran carro dipinto che sosteneva la sua \narme parlante, consistente in due topi d’argento sopra sei \nmonti d’oro, arrampicati uno opposto altro ad una croce \nrossa. \n Gli statuti di Montopoli più antichi fra i superstiti sono \ndel 1360, riordinati nel 1410, mentre era potestà di questa \nTerra per la Signoria di Firenze Geri de’Galigari cittadino \nfiorentino. – (MS. nella Marucelliana, Lett. A. N. 229.) \nGli accennati statuti di Montopoli danno a vedere la \nforma del suo governo municipale, consistente allora in \nsei difensori, o governatori che si cambiavano ogni 4 \nmesi, oltre ad un magistrato de’capitani di parte guelfa \nsottoposto a quello di Firenze. \nUna delle rubriche dello statuto del 1360 accorda facoltà a \nqualunque abitante del borgo vecchio di Montopoli di \npoter fare l’orto davanti alla sua casa coll’onere di pagare \nalla Comunità l’annuo censo di un soldo per ciascun orto; \ne in altra rubrica si obbligano i proprietari delle case che \nhanno l’appoggio sulle mura castellane, di mantenere a \nloro spese quel muro pubblico. \nLo che se non bastasse a dimostrare che il castello antico \ndi Montopoli era circondato di muraglie, lo darebbe a \ncongetturare l’alta torre superstite della fortezza, e le \nquattro distrutte porte per le quali si entrava nel Castello, \nche una a settentrione appellata porta S. Giovanni, l’altra \na scirocco detta la porta d’Uliveta, la terza a levante \ndenominata di Barberia, e la quarta a ponente del \nFalcone, che nel 1592 fu incorporata nel fabbricato del \nMonastero di S. Marta. \n\nMa le mura di Montopoli verso la metà del secolo XV \nrestarono in parte diroccate da un terribile incendio; per la \nqual causa la Signoria di Firenze, con sua provvisione del \n20 aprile del 1453 ordinò, che de’fiorini 250 d’oro della \ntassa dovuta all’Uffizio del Monte dal Comune di \nMontopoli, questo ne pagasse la metà per due anni, a \ncondizione che spendesse l’altra metà nel risarcimento \ndella porzione delle mura rovinate per causa di un \nincendio fierissimo. – (ARCH. DIPL. FIOR. Carte della \nComunità di Montopoli .) \nChiese e Stabilimenti pii. – La chiesa principale di \nMontopoli è la sua parrocchia plebana sotto l’invocazione \ndei SS. Stefano e Giovanni Evangelista. Essa che \nabbraccia sotto la sua giurisdizione quasi tutto il distretto \ncomunitativo, nel 1260 era la prima prioria del piviere di \nS. Pietro a Mosciano o Musciano, la cui battesimale era \nposta un miglio toscano circa a maestro di Montopoli, fra \nla strada che guida alle Capanne sulla Regia postale e il \ntorrente Cecinella. Sino al cadere del secolo XVIII esisté \nnel luogo della Pieve vecchia un piccolo oratorio a \ncontatto della casa colonica di un podere spettante ai \npievani di Montopoli. La suddetta pieve che portava il \nnomignolo di Mosciano da un casale situato sulla riva \nopposta della Cecinella, attualmente nella Giurisdizione di \nMarti, Comunità di Palaja, al principio del secolo XV fu \nriunita alla sua chiesa filiale di S. Stefano in Montopoli. \nCiò è dimostrato da una deliberazione presa li 14 marzo \ndel 1420 (stile comune) dai regolatori delle entrate e uscite \ndel Comune di Firenze, in cui si leggono le seguenti \nespressioni: “Atteso che la pieve di Mosciano e la chiesa \ndi S. Stefano di Montopoli erano state unite dal Vescovo \ndi Lucca Niccolò Guinigi (che sedé nella cattedra di S. \nMartino fra il 1494 e il 1425), e che il pievano aveva \npagato per detta chiesa una rata sopra l’imposizione di \n30,000 fiorini d’oro, ecc., perciò si delibera che il detto \nparroco non debba essere aggravato né molestato di più”. \n– (ARCH. DIPL. FIOR. Carte della Comunità di \nMontopoli.) \nPrima però di questa formale riunione della pieve vacchia \nalla nuova, la chiesa parrocchiale di S. Stefano a \nMontopoli doveva essere stata insignita del fonte \nbattesimale e del titolo di pieve, siccome lo dimostra altra \npergamena della stessa provenienza scritta li 15 giugno \ndell’anno 1349, con la quale Filippo de’Rossi di Parma \ncanonico parmense e lucchese, e vicario capitolare di \nLucca, vacante detta sede, avendo conferito al prete \nCipriano di Pistoja la chiesa di S. Matteo a Uliveta del \ncastello e sotto la pieve di S. Stefano di Montopoli , \ncommette al prete Angelo rettore di S. Michele di Limite \ndi metterlo al possesso, ecc. (loc.cit.) \nLa pieve di Montopoli era divenuta di giuspadronato del \npopolo sino da quando fu eretta in chiesa battesimale, \nsiccome lo conferma una deliberazione presa li 27 agosto \n1492 dal consiglio generale di detta comunità, con la \nquale fu investito mess. Piero del fu Lorenzo de’Medici in \narbitro del Comune, affinché presentasse una persona \nidonea alla pieve de’SS. Stefano e Giovanni di Montopoli, \nche era di padronato del popolo , vacante di parroco per \nmorte di Cosimo Ferrini. Lo ignoro se per nuovo pievano \neletto fosse quel Francesco Minerbetti che il popolo di \nMontopoli ricusò di accettare nel 1499, e per cui furono \ninviate da Roma lettere monitore; so bensì che allo stesso \n\n\n\nMinerbetti nel settembre del 1511 fu poi conferita dai \nparrocchiani la stessa pieve, confermandone l’investitura \nil vicario vescovile di Lucca con breve del 19 settembre di \nquell’anno. Di poi il pievano stesso Francesco Minerbetti \naffittò per tre anni i beni della sua pieve per 42 scudi \nd’oro con i patti di che nell’istrumento rogato in Firenze li \n2 febbrajo 1515. – (loc. cit.) \nNel 13 novembre del 1525 la stessa pieve fu poi conferita \ndal Pontefice Clemente VII a Francesco di Niccolò di \nFilippo de’Medici insieme con le cappelle della SS. \nAnnunziata e di S. Francesco situate nella chiesa plebana \nvacata per rassegna fatta dal pievano Leonino Leonini. \n(loc.cit.) \nAl tempo del pievano de’Medici qui sopra nominato fu \nfatto il quadro della SS. Annunziata, a pié del quale è \nregistrato l’anno MDXXVI; come pure è opera sua la pila \ndi marmo per l’acqua benedetta posta all’ingresso della \nchiesa con l’arme de’Medici. \nLa pieve di Montopoli minacciando ai tempi nostri rovina \nfu restaurata tra il 1817 e il 1823 con la spesa di 22850 \nlire, metà delle quali raccolte da pie oblazioni e il restante \nsomministrato dalla pietà del Principe suo patrono, e dalle \nrendite della pieve. – La chiesa ha una sola navata con lo \nsfondo di una cappella a cornu epistolae. \nIl monastero, ora conservatorio di S. Marta, fu fondato \ndov’era la porta del Falcone tra il 1592 e il 1598 per \ndisposizione testamentaria di Simone di Sebastiano \nGanucci, che visse e morì in Montopoli; il quale lasciò sei \npoderi per quelle monache Agostiniane dopo aver \nottenuto dal Vescovo di Lucca la facoltà d’impiegare \nnella fabbrica del Monastero le pietre delle deserte e \nrovinose chiese poste nel distretto di Montopoli, cioè, S. \nMartino di Vajano, S. Andrea e S. Matteo a Uliveta. Un \naltro legato fu fatto dalla moglie del suddetto Ganucci per \nla fondazione di una cappellina in S. Marta, siccome \napparisce dal suo testamento del 12 settembre 1598, col \nquale instituì suo erede universale Lodovico Antonio di \nPietro Cardi da Cigoli con obbligo di dipingere una tavola \nda altare per la chiesa di S. Marta rappresentante la \nresurrezione di Lazzaro con S. Marta e S. Maria \nMaddalena. Infatti la pia intenzione della testatrice fu \neseguita da quel bravo pittore, vedendosi tuttora cotesta \ntavola all’altare maggiore della chiesa di S. Marta. Il \nmonastero delle Agostiniane di Montopoli nel 1814 restò \nnel numero de’RR. Conservatorii del Granducato per \nl’educazione delle fanciulle. \nAnche Montopoli ebbe il suo spedale per i pellegrini fuori \ndi Porta Uliveta, rammentato in un estimo antico di \nMontopoli sotto il titolo della SS. Annunziata; la cui \nchiesa ridotta a compagnia del SS. Sacramento, fu di \ncorto restaurata e adornata. – (MS. citato) \nComunità di Montopoli. – Il perimetro territoriale di \nquesta Comunità, che presenta la figura di una piramide la \ncui base posa sull’Arno, attualmente abbraccia una \nsuperficie di 4286 quadr., 223 dei quali sono per corsi \nd’acqua e strade. – Vi stanziava nel 1833 una popolazione \ndi 2886 persone, a ragione di 570 abitanti per miglio \ntoscano quadrato di suolo imponibile. \nConfina con quattro Comunità, due delle quali, \nCastelfranco di sotto, e S. Maria a Monte, mediante il \ncorso dell’Arno, a partire dalla base settentrionale della \ncollina di S. Romano presso le Buche, sino oltrepassata la \n\nconfluenza del torrente Voghera , dove cessa la Comunità \ndi castel Franco e sottentra nella ripa opposta dell’Arno il \nterritorio di S. Maria a Monte che questa di Montopoli \nfronteggia proseguendo il cammino dell’Arno fino passata \nla confluenza del torrente Cecinella di là dai prati di \nVajano. \nAllora abbandona l’Arno e voltando faccia da maestrale a \nlibeccio trova di contro la Comunità di Palaja, con la \nquale la nostra si dirige a scirocco per i fossi verso la Casa \nvecchia di Vajano, donde ripiega a libeccio per rasentare \nla Casa nuova, altro podere di Vajano; quindi ritorna nella \ndirezione di scirocco per attraversare la strada regia pisana \ndavanti all’ingresso dello stradone della villa di \nVarramista. Di costà passa sul ponte della Cecinella, il cui \ntorrente divide le due Comunità che di conserva lo \nrimontano fino passata la confluenza del fosso che scende \ndal poggio di Marti presso il casal di Mosciano . \nOltrepassato cotesto fosso il territorio della comunità di \nMontopoli si scosta un breve tratto verso ponente per \nquindi ritornare e attraversare la Cecinella. Allora \nvoltando la fronte da libeccio a ostro e quindi a levante \ntrova dirimpetto il territorio comunitativo di Sanminiato, \ncol quale fronteggia per il tragitto di circa tre miglia \ntoscane in linea quasi retta dirigendosi da ostro a \nsettentrione per i colli di Gabbiano e di Montaltino e di là \nsulla strada Regia pisana, che attraversa presso il borgo di \nS. Romano alla XXIX pietra miliare, donde poi scende \nsino alla ripa sinistra dell’Arno verso le Buche, dirimpetto \nalla Comunità di Castelfranco. \nFra le strade rotabili che passano per questa Comunità, \noltre la Regia pisana che attraversa il suo territorio dal \nponte della Cecinella sino al borgo di S. Romano, si \ncontano due tronchi di strade comunitative, i quali da S. \nRomano e dalle Capanne staccansi dalla Regia pisana per \ndirigersi dentro Montopoli, dove si riuniscono ad altra via \ncomunitativa che dal borgo superiore di Uliveta conduce \nal castel di Monte Bicchieri \nL’Arno e la Cecinella sono i maggiori corsi d’acqua che \nda tempo immemorabile lambiscono il territorio di questa \nComunità, uno verso settentrione e l’altro dirimpetto a \nlibeccio. \nDico da tempo immemorabile, tostoché un documento \npubblicato dal ch. ab. Telesforo Bini in un suo \nRagionamento storico sui Tempieri di Lucca, che fa parte \ndel T. X degli Atti della R. accademia lucchese di scienze \nlettere e arti, dà a conoscere, che fino dal secolo XII \nessendo insorte vertenze per cagione di confini fra il \nComune di Montopoli e quello di Marti, fu definita la lite \ndal giudice compromissario, il quale sotto di 12 aprile \n1157 nella piaggia della Chiecina presso il Monte di Vena \npronunziò il suo lodo, dichiarando che la corte e distretto \ndi Montopoli dalla parte di Marti era designato dalla \nconfluenza della Chiecina nella Cecinella, e di là lungo il \ncorso di quest’ultima sino all’Arno; il quale confine si \ndice ivi, essere lo stesso di quello che gli abitanti di \nMontopoli conservarono già da trent’anni addietro senza \nalcuna molestia legale. \nNon sempre però i popolani di Montopoli si acquetarono \nal suddetto lodo, mentre due secoli dopo, volendo essi \noltrepassare i confini stabiliti, fu portata la causa a Firenze \ndavanti i cinque conservatori del contado e distretto \nfiorentino, dai quali per rogito di mess. Gio. Battista del fu \n\n\n\nAlbizzo di Luca degli Albizzi fu dettata sentenza li 11 \nmaggio 1486 né seguenti termini: “che la porzione di \nterreno goduta ab immemorabili dal Comune di Marti e \npretesa dagli abitanti di Montopoli fosse mantenuta alla \nprima comunità”. – (ARCH. DIPL. FIOR. Carte della \nComunità di Montopoli). \nRispetto poi ai confini della stessa comunità con quella di \nCastelfranco mediante l’Arno, esiste un altro lodo del 31 \nluglio 1375 dato nella loggia del vicario di Sanminiato \ndagli arbitri eletti dalle parti, col quale fu concordato sulla \nquestione dei molini e sulla pescaja di Castelfranco posta \nnella ripa d’Arno spettante alla Comunità di Montopoli. – \n(loc. cit.) \nFinalmente dalla parte orientale la comunità di Montopoli \ndeterminò i suoi confini, come dissi, sino dall’anno 1307 \ncon il territorio di Comugnoli, attualmente comp reso nella \nComunità di Sanminiato, mediante la via che tuttora si \npratica fino da quel tempo, dal fiume Arno salendo per S. \nRomano sul colle di Gabbiano. \nLa fisica struttura delle colline di Montopoli, a partire da \nSan Romano, spetta a un tufo terziario superiore d’indole \nsiliceo calcare contenente resti di conchiglie marine, e in \nqualche parte racchiudente anche de’resti di grandi \nmammiferi di specie perdute, mentre il piano fra la \nCecinella e l’Arno è stato colmato di recente dal terreno \ndi alluvione, siccome lo dimostrano i campi di Vajano, o \nLavajano, alla sinistra della Cecinella, là dov’esisteva un \nlago palustre, ristrettosi a poco a poco e finalmente sparito \ndopo il secolo XIII. – Vedere LAVAJANO, o LAVIANO \n(PIEVE DI). \nPresso la confluenza della Chiecina nella Cecinella, a \npoca distanza da Montopoli, sebbene nella Comunità di \nPalaja, esiste una polla d’acqua minerale acidula, che \naffacciasi fra pozzanghere sparse qua e là in un terreno di \naspetto giallo scuro; dove, malgrado la mancanza di un \npiù facile accesso, di sufficienti ripari e di abitazioni, \naccorrono bene spesso varj paesani affetti da croniche \nreumatalgiche; Coteste acque depositano nel loro letto \nuna materia colorita in giallo rossastro dall’ossido di \nferro, seppure non fosse una conserva. \nIn quanto spetta ai principali prodotti agrari di questo \nsuolo, dirò, che in generale esso è piuttosto ubertoso, \nmentre ai boschi di avellane (nocciuole), di querci e di \nlecci, che cuoprivano nei secoli trapassati la maggior \nparte dei colli di questa comunità, sono in gran parte \nsostituite rigogliose piantagioni d’olivi, di viti e di altri \nalberi fruttiferi disposte a terrazze, nei cui ripiani \nvegetano le piante graminacee e leguminose, mentre la \ngià palustre pianura al di sotto del ponte della Cecinella è \nricoperta da semente di cereali, di mais, di piante \nfilamentose e di praterie capaci di nutrire e allevare un \ncopioso numero di bestiame. \nChe una volta il prodotto delle nocciole fosse di qualche \nconsiderazione per Montopoli, e che questo frutto \nsalvatico delle colline di Val d’Evola si tenesse in qualche \npregio anche dai principi della Toscana, lo danno a \ndivedere li stanziamenti deliberati dal consiglio \ncomunitativo di Montopoli, quando nel giugno del 1540, e \ndel 1546 fu rimborsato il camarlingo di quella comunità \ndi lire 2.10. – per gabella e per i facchini che avevano \nportato in Firenze per S. Giovanni a S. Eccellenza il \nsignor Duca Cosimo le solite nocciole a quel sovrano \n\nmandate in regalo dalla Comunità di Montopoli. – (MS. \ndella Marucelliana di sopra citato.) \nCirca il frutto de’bestiami, quello delle pecore doveva \nessere una volta per Montopoli di qualche importanza, \ntostoché il lavoro della lana era costà un articolo di \nconsiderazione. A dar peso a tale congettura si cita \nl’impronta dell’arte della lana di Firenze, tuttora scolpita \ncostà sulla piazza del mercato nella facciata del palazzo \ncomunitativo. \nIn molte abitazioni più vetuste e più centrali del Castello \ndi Montopoli si vedono tuttora due ordini di finestroni \nfatti ad archi aperti, ciò che tende a confermare esservi \nstati nei secoli trapassati de’loggiati, attualmente murati. \nDelle varie torri esistite in Montopoli la comunità \npossiede quella della rocca, ch’è alta braccia 40, e la torre \nche serve di campanile alla pieve dell’altezza di braccia \n47. Anche una terza pubblica torre si trova presso la \ndistrutta porta orientale detta di Barberia. \nGli avanzi di una quarta torre esistono nella parte \nsuperiore del paese. \nIl mercato settimanale che si tiene in Montopoli nel giorno \ndi lunedi fu accordato dalla Repubblica Fiorentina sino \ndall’anno 1446. Vi concorrono però pochi generi e pochi \ncompratori. Di maggiore affluenza bensì è una fiera che \nha luogo costà nel giorno 29 settembre. \nLa potesteria di Montopoli fu soppressa sotto il governo \nMediceo, quando venne riunita a quella di Castelfranco di \nsotto, fino a che il Grandcuca Leopoldo I con la legge del \n30 settembre 1772, relativa al nuovo compartimento dei \ntribunali di giustizia dello Stato fiorentino, sottopose la \nComunità di Montopoli, sia per il criminale come per il \ncivile e per la polizia al vicariato regio di Sanminiato. \nLa Comunità mantiene un medico ed un maestro di \nscuola. Le fanciulle possono ricevere l’istruzione morale e \ndella mano d’opera dalle oblate del conservatorio di S. \nMarta. \nLa cancelleria comunitativa sta in Castelfranco di sotto, la \nconservazione delle Ipoteche (ERRATA: a Pisa) a Livorno, \nl’ufizio di esazione del Registro, l’ingegnere di \nCircondario e il tribunale di Prima Istanza sono nella città \ndi Sanminiato. \n \nCENSIMENTO della Popolazione della Comunità e \nParrocchia di MONTOPOLI a quattro epoche diverse, \ndivisa per famiglie. \n \nANNO 1551: Impuberi maschi -; femmine -; adulti \nmaschi -; femmine -; coniugati dei due sessi -; \necclesiastici dei due sessi -; numero delle famiglie 174; \ntotalità della popolazione 886. \nANNO 1745: Impuberi maschi 277; femmine 217; adulti \nmaschi 363; femmine 480; coniugati dei due sessi 237; \necclesiastici dei due sessi 77; numero delle famiglie 297; \ntotalità della popolazione 1651. \nANNO 1833: Impuberi maschi 515; femmine 424; adulti \nmaschi 485; femmine 493; coniugati dei due sessi 909; \necclesiastici dei due sessi 60; numero delle famiglie 449; \ntotalità della popolazione 2886. \nANNO 1839: Impuberi maschi 542; femmine 526; adulti \nmaschi 461, femmine 453; coniugati dei due sessi 976; \necclesiastici dei due sessi 62; numero delle famiglie 528; \ntotalità della popolazione 3020. \n\n\n\n \nN. B. Nell’anno 1839 entravano nella Comunità di \nMontopoli dalla Parrocchia di Castel del Bosco situata \nnel territorio comunitativo di Palaja n° 86 individui. Per \nmodo che la Comunità di montopoli in detto anno aveva \nnel totale Abitanti N° 3106, a proporzione cioè di 616 \nAbitanti per ogni miglio quadrato di suolo imponibile.",
    "original_title": "MONTOPOLI",
    "page": 416,
    "slug": "montopoli",
    "byte_offset": 2632615
  },
  {
    "context": "",
    "title": "MONT’ORGIALI di Scansano",
    "body": "– Vedere MONTE ORGIALI nella Valle dell’Ombrone sanese.",
    "original_title": "MONT’ORGIALI di Scansano",
    "page": 422,
    "slug": "mont-orgiali-di-scansano",
    "byte_offset": 2669563
  },
  {
    "context": "in Val d’Arbia.",
    "title": "MONT’ORGIALI DI VESCOVADO",
    "body": "– \nCasale situato a confine della Comunità di Monteroni con \nquella di Buonconvento, Giurisdizione di quest’ultimo \npaese, Diocesi e Compartimento di Siena. \nIl luogo detto, la Vigna al Piano di Montorgiali , è \nrammentato in una pergamena del convento dei Romitani \ndi Lecceto all’anno 1265. – Prima del regolamento \nspeciale del 2 giugno 1772, relativo all’organizzazione \ndella comunità di Buonconvento, Montorgiali presso \nVescovado costituiva uno dei 35 comunelli riuniti a quel \ncapoluogo.",
    "original_title": "MONT’ORGIALI DI VESCOVADO",
    "page": 422,
    "slug": "mont-orgiali-di-vescovado",
    "byte_offset": 2669657
  },
  {
    "context": "già MONTAPPIO presso SANMINIATO nel Val d’Arno inferiore.",
    "title": "MONTOPPIO",
    "body": "– Vedere GONDA (S.) e SANMINIATO città.",
    "original_title": "MONTOPPIO",
    "page": 422,
    "slug": "montoppio",
    "byte_offset": 2670218
  },
  {
    "context": "nella Valle della Paglia.",
    "title": "MONTORIO",
    "body": "– Castello con \nchiesa parrocchiale (S. Maria) nella Comunità e circa 5 \nmiglia toscane a settentrione grecale di Sorano, \nGiurisdizione e Diocesi di Sovana, Compartimento di \nGrosseto. \nQuesto piccolo castello, sebbene fabbricato in pianura, \ntrovandosi sulla confluenza di due torrenti, il Fiume e la \nVajana, che hanno corroso profondamente quel suolo \nvulcanico, ha fatto sì che il paese da grecale a libeccio \nriposi sopra dirupate scogliere di tufo, mentre dagli altri \nlati è fiancheggiato da campi, da selve e da vigneti. \nFu signoreggiato dalla casa Ottieri insieme con i vicini \npaesi di S. Giovanni delle Contee, di Sopano e \nCastell’Ottieri, su’quali luoghi però pretendevano avervi \ndiritto innanzi tutto i conti Aldobrandeschi. Ciò apparisce \ndal contratto di divisione fatto (ERRATA: nel dì 11 \ndicembre 1272) nel dì 11 dicembre 1274 fra il ramo degli \nAldobrandeschi di S. Fiora e quello di Sovana, all’ultimo \nde’quali furono cedute le ragioni che a quei conti si \ncompetevano sopra le terra e castella possedute dai figli di \nRanieri di Lottieri da Montorio, ragioni che per la morte \naccaduta nel 1284 del C. Ildebrandino di Guglielmo, \nultimo maschio di casa Aldobrandesca, passarono in \nMargherita una figlia ed erede di quella contea. \nNon ostante tutto ciò il castel di Montorio rimase sotto il \ndominio assoluto dei signori Ottieri, detti di Sala, talché \nnel giugno 1356, e di nuovo per atto pubblico del 31 \nluglio 1381, eglino sottoposero Montorio e gli altri \ncastelli di lor dominio alla Repubblica di Siena insieme \ncon i rispettivi popoli, distretti e giurisdizioni. \nNon per questo la famiglia Ottieri cessò di dominare in \n\nCastell’Ottieri, in S. Giovanni e in Montorio, per quanto \ndopo cotesti castelli, a cagion di guerra, fossero \ntemporaneamente occupate dai Monaldeschi di Orvieto; \nuno dei quali, Bernardino di Rinaldo, nel 1475 rinunziò \nalle sue ragioni sopra Montorio a favore del Comune di \nSiena, nell’anno e nel tempo stesso che i digg. Ottieri, \nNiccola e Giovanni pattuivano con la Signoria di Siena \nl’accomandigia per Montorio e per gli altri castelli testé \nnominati – Vedere CASTELL’OTTIERI. \nInfatti al 1492 comparisce un conte di Montorio della \nfamiglia Ottieri in un istrumento rogato in Siena li 7 \nnovembre, col quale il nobile Bonifazio Ottieri figlio di \nGuido da Montorio, chierico della Diocesi di Sovana, \nrinunziò alla rassegna fatta in di lui favore da Sinolfo di \nGuido de’signori di Montorio del benefizio della pieve di \nS. Paolo in Rosso nel Chianti, dichiarando che tal \nrassegna si dovesse tenere di niun valore. – (ARCH. \nDIPL. FIOR. Carte dell’Arch. gen.) \nFinalmente il Castello di Montorio insieme con \nCastell’Ottieri fu compreso nella vendita fatta dal conte \nSinolfo di Flaminio Ottieri al Granduca Cosimo II, \nmediante contratto del 26 aprile 1616, a patti però che \nquei signori ritener dovessero di generazione in \ngenerazione il castello predetto a titolo di accomandigia; \ncosicché eglino la rinnovarono fino all’estinzione della \nfamiglia Ottieri. \nLa parrocchia di S. Maria a Montorio nel 1833 noverava \n169 abitanti.",
    "original_title": "MONTORIO",
    "page": 422,
    "slug": "montorio",
    "byte_offset": 2670339
  },
  {
    "context": "",
    "title": "MONT’ORLANDO",
    "body": "– Vedere MONTE ORLANDO nel Val d’Arno sotto Firenze.",
    "original_title": "MONT’ORLANDO",
    "page": 422,
    "slug": "mont-orlando",
    "byte_offset": 2673527
  },
  {
    "context": "nel Val d’Arno casentinese.",
    "title": "MONT’ORSAJA",
    "body": "– Vedere \nORNINA e POGGIORSONE.",
    "original_title": "MONT’ORSAJA",
    "page": 422,
    "slug": "mont-orsaja",
    "byte_offset": 2673606
  },
  {
    "context": "",
    "title": "MONT’ORSAJO nella Valle inferiore dell’Ombrone sanese",
    "body": "– Vedere MONTE ORSAJO.",
    "original_title": "MONT’ORSAJO nella Valle inferiore dell’Ombrone ",
    "page": 422,
    "slug": "mont-orsajo-nella-valle-inferiore-dell-ombrone-sanese",
    "byte_offset": 2673689
  },
  {
    "context": "",
    "title": "MONT’ORSOLI presso Firenze",
    "body": "– Vedere MONTE ORSOLI.",
    "original_title": "MONT’ORSOLI presso Firenze",
    "page": 422,
    "slug": "mont-orsoli-presso-firenze",
    "byte_offset": 2673779
  },
  {
    "context": "",
    "title": "MONT’ORSOLI in Val d’Elsa",
    "body": "– Villa signorile che dà il \nvocabolo a una fattoria del Marchesato Tempi di Firenze, \nsituata a maestro di Castel Fiorentino, Comunità e \nGiurisdizione medesima, Diocesi e Compartimento di \nFirenze.",
    "original_title": "MONT’ORSOLI in Val d’Elsa",
    "page": 422,
    "slug": "mont-orsoli-in-val-d-elsa",
    "byte_offset": 2673840
  },
  {
    "context": "già MONT’ARSO nel Val d’Arno inferiore.",
    "title": "MONT’ORZO, o MONTORZO",
    "body": "– Contrada con chiesa parrocchiale \n(S. Michele) nel suburbio orientale della città di \nSanminiato, Comunità giurisdizione e Diocesi medesima, \nCompartimento di Firenze. \nÈ una delle 36 ville dell’antico distretto di Sanminiato \nsituata sopra un risalto di collina tufacea fra il Ponte a \nElsa e Sanminiato. – È chiamato Monte Arso nel \nprivilegio dal Pontefice Celestino III diretto nel 1194 al \n\n\n\npreposto della pieve di S. Genesio. In pari modo lo stesso \nluogo fu qualificato Monte Arso dal catalogo delle chiese \ndella diocesi di Lucca del 1260, quando la sua cappella \nera dedicata a S. Margherita, o piuttosto a S. Maria, come \nessa sotto quest’ultimo titolo nel 1194 dall’accennata \nbolla di Celestino III venne qualificata. \nRammenta la villata di Montarso Gio. Lelmi nel suo \nDiario sanminianese all’anno 1317, quando per \nrappresaglia furono uccisi tre ghibellini da Montarso. \nAppellavasi però Montorzo nel 1487, tostoché in un \ncontratto nuziale fatto in Sanminiato li 28 settembre di \ndetto anno, Donato del fu Melchiorre da Montorzo \nconfessava di aver ricevuto per dote dalla sua sposa \ndiversi terreni e una casa posta dentro la Terra di \nSanminiato. – (ARCH. DIPL. FIOR. Carte di detta \nComunità) \nLa parrocchia di S. Michele a Montorzo nel 1833 contava \n465 abitanti.",
    "original_title": "MONT’ORZO, o MONTORZO",
    "page": 422,
    "slug": "mont-orzo-o-montorzo",
    "byte_offset": 2674080
  },
  {
    "context": "(Mons tutus) nel Val d’Arno aretino.",
    "title": "MONTOTO",
    "body": "– \nCastello con chiesa parrocchiale (S. Giovanni Battista) \nanticamente compreso nel piviere di Laterina, ora in \nquello di Castiglion Ubertini a vicenda con la pieve di \nLevane, nella Comunità e circa 6 miglia toscane a \nsettentrione di Civitella, Giurisdizione Diocesi e \nCompartimento di Are zzo. \nRiposa sopra un monticello fra la strada regia aretina e il \nfiume Arno, davanti alla tortuosa gola, detta la Valle \ndell’Inferno, e Valle Lunga. \nUna delle più antiche memorie relative a questo castello e \nalla sua chiesa di S. Gio. Battista me l’offre un’istrumento \ndel 2 marzo 1051 citato all’Articolo LATERINA, quando \nun certo Golizo figlio del fu Gotizo vendé all’abate \nEnrico per il suo monastero di SS. Flora e Lucilla di \nArezzo, mediante il prezzo ricevuto di lire 50 d’argento, \nla sua quarta parte del poggio e castello di Montoto, \ncompresi i fossi, le carbonaje e antemurali del Castello \nmedesimo con la sua porzione di tutti gli edifizi ivi \nesistenti e della chiesa, et cum simili portione de Ecclesia \nS. Joannis Baptistae constructa infra eundem castrum \n(Montissuti). Vi fu similmente compresa la quarta parte di \ntutte le terre dominicali, massarizie o coloniche di quel \ndistretto, il quale si qualifica situato nel piviere di S. \nCassiano a Campavane, (ora a Laterina) del contado di \nArezzo. – (Lettere critico storiche di un Aretino , pag. \n135). \nNel 1803 con decreto vescovile del 6 ottobre fu unita alla \nchiesa parrocchiale di Montoto quella di Majano, sebbene \nil popolo di quest’ultima sia compreso nella Comunità di \nArezzo, la quale estende il suo confine lungo la ripa \nsinistra dell’Arno fra Majano e Montoto. – Vedere \nMAJANO di VALLE LUNGA. \nLe parrocchie unite di Montoto e Majano nel 1833 \nfacevano 315 abitanti, dei quali 224 erano del distretto di \nMontoto, e conseguentemente della Comunità di Civitella, \ne gli altri 91 della popolazione di Majano appartenenti \nalla Comunità di Arezzo.",
    "original_title": "MONTOTO",
    "page": 423,
    "slug": "montoto",
    "byte_offset": 2675468
  },
  {
    "context": "in Val d’Ambra.",
    "title": "MOTOZZI",
    "body": "– Villa signorile, già \nCastello, con chiesa parrocchiale (SS. Martino e Lucia) \n\nnel piviere di Presciano, Comunità di Pergine, o dei \nCinque comuni distrettuali di Val d’Ambra, Giurisdizione \ndi Montevarchi, Diocesi e Compartimento di Arezzo. \nPorta il nome di Montozzi uno dei più alti poggi che \nscendono alla destra del fiumicello Ambra, sulla cui \nsommità esistono gli avanzi del castello omonimo, \nposseduto dagli Ubertini di Arezzo innanzi che cotesto \nfortilizio con altri castelletti de’Cinque comuni distrettuali \ndi Val d’Ambra fosse occupato dalle armi della \nRepubblica Fiorentina mediante un atto pubblico del 18 \nluglio 1385, dopo avere per la seconda volta accettato \nsotto la sua accomandigia Azzo di Francschino Ubertini \ned altri consorti, concedendo ai medesimi onorevoli \ncapitolazioni col liberarli non solo da ogni bando, ma \naccogliendoli come cittadini guelfi popolari, esclusi però \ndagli uffizi dello Stato, previo l’obbligo di dare il palio \nper S. Giovanni. – (ARCH. delle RIFORMAG. Di FIR.) \nMa nel 1399 cotesti signori avendo seguitato il partito del \nduca di Milano nel tempo che guerreggiava contro i \nFiorentini la Repubblica venuta l’occasione opportuna, \nespulse quei ribelli dai loro castelli e segnatamente da \nMontozzi, i quali muoghi d’allora in poi furono \nincorporati al distretto immediato del Comune di Firenze. \nAttualmente Montozzi dà il nome ad una fattoria del \nmarchese Bartolini Baldetti di Firenze. \nLa casa sopra cui è fabbricata detta villa fu venduta nel \n1608 al canonico Bartolini da Bastiano di Goro di \nBastiano da Montozzi un di cui antenato Goro da \nMontebenichi fu tra i capitani che figurarono nell’ultima \nguerra di Siena. \nSi vedono tuttora i resti delle mura castellane, e la porta \nche dava accesso al castello di Montozzi, la quale fu \natterrata nel 1827 per agevolare l’accesso alla villa. \nLa parrocchia de’SS. Martino e Lucia a Montozzi nel \n1833 contava 367 abitanti.",
    "original_title": "MOTOZZI",
    "page": 423,
    "slug": "motozzi",
    "byte_offset": 2677481
  },
  {
    "context": "già MONTE TRAVANTE, alla Marina di Viareggio.",
    "title": "MONTRAMITO",
    "body": "– Casale già Castello ridotto a villa signorile \ncon sottostante mansione postale della pieve di Elici, \nComunità Giurisdizione e circa due miglia toscane a \ngrecale di Viareggio, Diocesi e Ducato di Lucca. \nÈ la punta estrema di un poggio che più degli altri si \navanza verso il littorale d fra i monti che stendonsi a \nscirocco di Camajore e quelli che diramansi a libeccio di \nQuiesa. \nRisiede sul bivio della strada postale di Genova con quella \ndiretta a Viareggio, che staccasi dall’altra a Montramito, \ndov’è un albergo con posta, 11 miglia toscane a ponente \ndi Lucca. – Sopra il poggetto di Montramito, in pittoresca \nsituazione, dove è ora un palazzo di campagna, esisteva \nsino dal secolo XII il castello di Montravanto , \nsignoreggiato dai così detti figli di Ubaldo da Bozzano . I \nquali dinasti per essersi gettati nel 1172 dalla parte \nde’Pisani, cui consegnarono i loro castelli di Montranito e \ndi Bozzano, accrebbero motivi di nuova guerra battagliata \nin Versilia fra i Pisani e i Lucchesi, i quali ultimi, appena \nconquistato il Castello di Montravanto , lo misero a ferro e \nfuoco. Riparato quindi dai suoi signori, e questi \nnuovamente ribellatisi alla madre patria, nel 1187 l’oste \ndella Repubblica di Lucca assalì per l’ultima volta, prese e \nridusse in cenere quel castelletto della Versilia. – \n\n\n\n(TOLOM. Annal. Lucens. ad annos 1172 e 1187.) \nLungo la strada postale presso Montramito esiste un \npiccolo ma profondo laghetto alimentato da due polle più \nalte di qualche braccio del lago stesso. – Vedere \nVIAREGGIO Comunità.",
    "original_title": "MONTRAMITO",
    "page": 423,
    "slug": "montramito",
    "byte_offset": 2679481
  },
  {
    "context": "(Mons Ugonis) presso Firenze.",
    "title": "MONTUGHI, e MONTUI",
    "body": "– Contrada contornante una deliziosa collinetta omonima, \nda cui prendono il titolo la parrocchia di S. Martino e il \nconvento de’Cappuccini nel piviere della Metropolitana, \nComunità del Pellegrino, Giurisdizione di Fiesole, \nDiocesi e Compartimento di Firenze, che è appena due \nterzi di miglia toscane a scirocco di Montughi. \nLa collina e contorni insieme alla chiesa di S. Martino a \nMontughi presero probabilmente il nome dall’estinta \nfamiglia fiorentina degli Ughi, che fu patrona di quella \nchiesa. – Di là sino alla strada di Careggi cotesta collina è \ntalmente vaga e teatrale per la prospettiva della subiacente \ncapitale e de’suoi popolati subborghi da non si trovare \nalcuna parte di essa che di nobili ville e di palazzi di \ncampagna non sia ripiena. \nUna delle memorie più antiche di questo luogo designato \ncol vocabolo di Mons Ugonis stà in una bolla del \nPontefice Niccolò II spedita in Firenze li 20 gennajo 1049 \na favore della Basilica di S. Lorenzo. \nDella chiesa parrocchiale di S. Martino a Montughi \nesistono ricordanze a risalire verso il secolo XII, ma il \nluogo di Montughi che a preferenza invoglia chiunque a \nvederlo, è la situazione de’PP. Cappuccini, dove ebbero \nospizio innanzi di loro i PP. Umiliati. \nLa chiesa di S. Francesco di quei Religiosi non manca \nnella sua semplicità di alcuni buoni quadri da altare, due \ndei quali d’Iacopo da Empoli, e due altri del Ferri. \nUn altro monastero sotto l’invocazione di S. Marta, costà \npresso i PP. Cappuccini, fu abitato da donne che \nprofessarono in origine la regola degli Umiliati; e la cui \nfondazione devesi a Lottieri Davanzati negoziante \nfiorentino, il quale con testamento del 25 aprile 1336 \ndestinò, che de’suoi beni posti nel popolo di S. Martino a \nMontughi si fondasse un monastero di monache a \ndirezione de’Frati Umiliati suoi esecutori testamentari. \nQuesti infatti nel 1342 edificarono costà un monastero e \nchiesa dedicandola a S. Marta; e vollono che la loro \nregola dalle nuove recluse si abbracciasse, e che sotto la \nloro giurisdizione si reggessero. Tali si mantennero le \nmonache di Montughi finché alla soppressione degli \nUmiliati sottentrarono in S. Marta le monache \nCamaldolensi, le quali pur esse nel 1808 dovettero per \ncagione de’tempi abbandonare quell’asceterio. \nDa Montughi prese anche il vocabolo una delle prime \ncase di campagna de’vescovi di Firenze, denominata S. \nAntonio a Montughi per essere stata edificata intorno \nall’anno 1317 per opera del Vescovo Antonio d’Orso nei \nbeni che fino d’allora possedeva costà la mensa vescovile. \nDopo essere stata questa villa guasta e messa a ruba nel \n1363 dalle compagnie Inglesi unite all’oste pisana a \ndanno de’Fiorentini, essa fu demolita nel 1529 alla vigilia \ndell’ultimo assedio insieme ad altri sontuosi edifizi sacri \nsituati nei contorni della città, non restando di quel \nfabbricato altro avanzo che un basso rilievo in pietra \nrappresentante S. Antonio murato lungo la Strada nuova \n\nne’poderi dell’Arcivescovado posti fra la Porta S. Gallo e \nquella del Prato. \nLa parrocchia di S. Martino a Montughi nel 1833 contava \n658 abitanti.",
    "original_title": "MONTUGHI, e MONTUI",
    "page": 424,
    "slug": "montughi-e-montui",
    "byte_offset": 2681128
  },
  {
    "context": "nella Valle del Serchio.",
    "title": "MONTUOLO",
    "body": "– Casale che dà il \ntitolo ad una chiesa plebana (S. Martino) già detta al \nFlesso , nella Comunità Giurisdizione Diocesi e Ducato di \nLucca, che è migli 3 toscane a grecale di Montuolo. \nÈ situato lungo la strada Regia tra Lucca e Pisa sulla ripa \ndestra del torrente o canal dell’Ozzeri, mezzo miglio \ntoscano innanzi che questo arrivi alle cateratte per \naccoppiarsi al fiume Serchio. \nAll’Articolo Flesso di Val di Serchio fu avvisato che \ncotesto luogo sull’Ozzeri diede il suo nome all’antica \npieve di S. Martino a Montuolo; la quale è designata in tal \nguisa in molte carte lucchesi dei secoli anteriori e \nposteriori al mille. \nOltre i documenti in quell’Articolo citati rammenterò due \nistrumenti del secolo X testè pubblicati dall’abate \nBarsocchini nella P. III. T. V. delle Memorie Lucchesi. \nCol primo di essi, dato in Lucca li 9 aprile 970, il Vescovo \nAdalongo allivella per l’annuo tributo di 15 soldi \nd’argento a Ildebrando del fu Teuperto la pieve di S. \nMartino situata nel luogo denominato Flexo con tutti i \nsuoi beni, le decime e angarie dovute dagli abitanti delle \nville di quel piviere; le quali ville appelavansi, Flexo, \nPetrurio, Vico Pelago, Mezana, Putiolo, Cella Samma, \nSeteriano, Ripa, Nave Eribrandi, Amiate e Dardatico. \nCol secondo istrumento, rogato pur esso in Lucca li 30 \nsettembre 980, il Vescovo Guido successore di Adalongo \nallivella a Gherardo figlio del fu Teuperto, e perciò \nfratello del predetto Ildebrando, la metà de’beni spettanti \nall’anzidetta pieve di S. Martino al Flexo con la metà di \ntutte le rendite e decime solite pagarsi dai singoli abitanti \ndelle suddette dieci ville di quel piviere per l’annuo censo \ndi soldi 7 e denari 6 d’argento da pagarsi dal livellario alla \nmensa di Lucca. \nIo non mi fermerò sulla nobil famiglia dei feudatarj della \npieve di Montuolo discesi da Teuperto, la quale, a tenore \ndelle indicazioni poste a tergo di quelle carte, si qualifica \nde’signori di Ripafratta, poiché ciò tornerà più a proposito \nall’Articolo Ripafratta. Ma la cosa che mi sembra qui di \nmaggior rilievo è di non trovare fra le dieci ville citate \nnelle carte del 970 e del 980 quelle di Montuolo , la quale \nnei secoli più vicini a noi diede il suo titolo alla pieve di S. \nMartino del Flesso . \nGiova anche avvertire, che nella villa di Dardatico \npossedeva beni il nobile Donnuccio figlio del fu \nTeudimondo, che fu fratello dello stesso Guido vescovo di \nLucca, il quale Donnuccio nel dì 8 luglio 981 permutò \ndegli effetti che teneva ne’confini di Flesso, ubi dicitur \nDardanico, e in altri luoghi denominati ad Osere prope \nPonte Winiberti , e in Admiate (ora Meati) compresi nel \npiviere del Flesso , oltre alcuni casalini e terreni situati \noltre il fiume Arno in loco Valiano. – Vedere LAVIANO, e \nMONTOPOLI Comunità. \nPiù nota è la villa di Seteriano, o Seturiano presso il \nFlesso, alla quale ne richiamano non solo varie pergamene \nlucchesi anteriori al mille, ma un trattato di pace fra il \nComune di Pisa e quello di Lucca concluso nel 1181 (16 \n\n\n\ngiugno) dentro la chiesa di S. Prospero a Setuano, o \nSeturiano nel piviere del Flesso. Vedere LUCCA \nVOLUME II. pag. 844. \nNell’anno 983, per rogito fatto in Lucca li 12 agosto, il \nvescovo lucchese Teudigrimo allivellò per l’annuo tributo \ndi sette soldi a Rodolfo, figlio pur esso di Teuperto di \nsopra nominato, la metà di tutti i beni della pieve di S. \nMartino al Flesso , ossia a Montuolo, con la metà delle \nofferte e decime dovute a quella pieve dagli abitanti delle \nville già rammentate. Un livello simile al precedente fu \nrinnovato con altra carta del 995. – (Op. cit.) \nCome poi il luogo del Flesso acquistasse la \ndenominazione di Montuolo non è facile a rintracciarsi. \nSolamente è noto che il vicino monte di Vacole, sino dal \nsecolo X appellavasi Mons Joli, e che dalla Repubblica \nlucchese fu ivi edificata nell’anno 1164 per guardia del \npaese una torre appellata di Montuolo, della quale è fatta \nmenzione in una cronica pisana all’anno suddetto, e nel \ntrattato di pace del 20 giugno 1342 fra i Fiorentini e i \nLucchesi, quando fra le altre cose fu convenuto di cedere \nai Pisani la città di Lucca con le torri di Pontetetto e di \nMontuolo. \nNe accerta frattanto che la pieve del Flesso continuava a \ndesignarsi sotto questo vocabolo anco sul declinare del \nsecolo XIII, tostoché Guidone da Corvaja nel frammento \ndi una sua Cronica pone sotto il 19 ottobre del 1271 (1270 \nstile comune) una sentenza pronunziata dal Cardinale \nTornaquinci di Firenze delegato del re Carlo d’Angiò, \ndata presso la pieve del Flesso contro i nobili di Versilia e \ndi Montignoso. – (GUIDON. CORVAR. Fragment. Hist. \nPisan. In Script. rerum Italic.) \nL’attual chiesa di S. Martino al Flesso, ora a Montuolo, \nindica una costruzione anteriore al secolo XIV, avente gli \narchi della navata di mezzo a sesto intero, ed è tutta \nfabbricata di pietra lavorata. – Essa è matrice di otto \npopoli, cioè, 1. S. Michele a Meati (vicariato foraneo); 2. \nS. Piero a Cerasomma ; 3. S. Maria Assunta a Fagnano; 4. \nS. Matteo a Nave (già alla Nave di Eribrando); 5. S. Pietro \nal Ponte; 6. S. Michele in Campo; 7 S. Donato fuori di \nLucca; 8. S. Anna fuori di Lucca. In quanto alle chiese di \nS. Prospero a Seturiano, di S. Bartolommeo del Castel \nPasserino, dell’Eremo di Lupo Cavo e della Cella di \nPrete Rustico, esistite sotto lo stesso piviere all’anno \n1260, furono tutte distrutte dal tempo, o convertite ad \naltr’uso. Vedere CERASOMMA. \nIl popolo della pieve di S. Martino a Montuolo comprende \nattualmente anche la sezione appellata Cucombola, con la \nquale nel 1832 faceva 593 abitanti. \nIn quanto all’etimologia della parola Flesso vedasi il suo \narticolo.",
    "original_title": "MONTUOLO",
    "page": 424,
    "slug": "montuolo",
    "byte_offset": 2684354
  },
  {
    "context": "in Val di Magra.",
    "title": "MONZONE di Lunigiana",
    "body": "– Villaggio \ncon chiesa (S. Prospero) nella Comunità Giurisdizione e \ncirca 6 miglia toscane a ostro di Fivizzano, Diocesi di \nPontremoli, già di Luni Sarzana, Compartimento di Pisa. \nSiede alla base settentrionale del Monte Sagro che scende \ndal territorio di Carrara verso l’Aulella, lungo il torrente \nLucido di Vinca, presso dove questo si accoppia al Lucido \ndi Equi, sicché la borgata che trovasi di fronte a quella \nconfluenza si appella il Ponte di Monzone. \nEra questo luogo d’antica pertinenza de’Marchesi \n\nMalaspina di Fivizzano, che lo perdettero nel 1418 per \nribellione di quei vassalli al loro toparca. – Vedere \nCODIPONTE. \nNelle vicinanze di Monzone, sulla ripa sinistra del torrente \nLucido, scaturisce un’acqua salsa minerale che \namministrasi in molti paesi della Lunigiana per gli stessi \nusi medicinali dell’acqua di Tettuccio, cui è molto analoga \nper le sostanze saline in essa disciolte. \nLa parrocchia di S. Prospero a Monzone nel 1833 faceva \n397 abitanti.",
    "original_title": "MONZONE di Lunigiana",
    "page": 425,
    "slug": "monzone-di-lunigiana",
    "byte_offset": 2690177
  },
  {
    "context": "in Val di Nievole.",
    "title": "MONZONE di Pescia",
    "body": "– Casale con \nchiesa parrocchiale (SS. Margherita e Concordio) nella \nComunità Giurisdizione Diocesi e circa mezzo miglio \ntoscano sopra il colle di Pescia, Compartimento di \nFirenze. \nÈ una borgata sparpagliata sulla costa del monte di Pescia, \nnella cui chiesa parrocchiale, situata sulla ripa destra della \nPescia maggiore, esisteva un’iscrizione riportata dal \nPuccinelli nella sua Storia di Pescia così: In honorem \nSanctae Crucis et S. Concordii haec Ecclesia Anno \nDomini MCXLVI fundata est. – MCLIII Et C. Pis. Et…. \nDonde apparisce, che fra i santi titolari della chiesa di \nMonzone in origine mancava il nome di S. Margherita. Di \nfatto sotto la semplice invocazione di S. Concordio a \nMonzone questa cappella nel 1260 fu designata sotto il \npiviere di Pescia nel catalogo delle chiese della diocesi di \nLucca più volte rammentato. \nLo stesso Puccinelli soggiunge, che nell’anno 1332 \nJacopo Rustichelli da Pescia, rettore della parrocchia di \nMonzone, allorché eresse nella sua patria un ospedale nel \nluogo dove poi vennero le monache di S. Maria Nuova \ncon assegnargli vari beni, si volle riservare in vita il \ngoverno e dominio dello spedale medesimo, \ndichiarandone patrona dopo la sua morte la compagnia di \nS. Margherita di Pescia. \nQuest’ultima disposizione dà occasione di congetturare, \nche la chiesa di Monzone riunisse d’allora in poi all’antico \nsuo titolare di S. Concordio quello di S. Margherita. – \nVedere PESCIA. \nLa cura di S. Margherita e S. Concordia a Monzone nel \n1833 contava 314 abitanti.",
    "original_title": "MONZONE di Pescia",
    "page": 425,
    "slug": "monzone-di-pescia",
    "byte_offset": 2691223
  },
  {
    "context": "in Val di Sieve.",
    "title": "MORELLI (COLLE)",
    "body": "– È un poggetto nel \npopolo di Campiano piviere di S. Giovanni a Petrojo, \nComunità e Giurisdizione di Barberino di Mugello, \nDiocesi e Compartimento di Firenze. \nIn questo Colle Morelli acquistò possessioni il capitolo \ndella cattedrale fiorentina fino dal secolo XI per \ndonazione fattagli nel 20 ottobre 1097. – (LAMI, Mon. \nEccl. Flor. pag. 1438).",
    "original_title": "MORELLI (COLLE)",
    "page": 425,
    "slug": "morelli-colle",
    "byte_offset": 2692814
  },
  {
    "context": "nel Val d’Arno fiorentino.",
    "title": "MORELLO (S. MARIA A)",
    "body": "– \nChiesa parrocchiale che prende il vocabolo da un estremo \nfianco meridionale del Monte Morello, nel pievanato, \nComunità Giurisdizione e circa 4 miglia toscana a \nsettentrione di Sesto, Diocesi e Compartimento di Firenze. \nRisiede a mezza costa di un insenatura del Monte Morello \ndalla parte che acquapende nella fiumana Marina. \n\n\n\nLa chiesa di S. Maria a Morello fu ingrandita e restaurata \ncon la facciata di pietra albarese scavata nel luogo sul \nprincipio del secolo XVI a spese di Borghino di Niccolò \nCocchi spedalingo dell’arcispedale di S. Maria Nuova, a \ncui egli lasciò il giuspadronato della chiesa medesima con \nla fattoria di Morello, a tenore del suo testamento fatto lì \n14 aprile 1522. \nTutte le scritture relative a cotesta chiesa anteriori al 1530 \nfurono disperse con molte masserizie dai soldati che \nstavano accampati intorno a Firenze durante l’ultimo \nassedio. Ciò è asserito dal prete Bartolommeo Latini da \nSommaja stato rettore della chiesa medesima, e autore di \nun libro MS. incominciato nel 1531, ora nell’archivio di \ndetta chiesa, partecipatomi dalla cortesia del parroco \nattuale di S. Maria a Morello. \nFra le carte dell’Arch. Dipl. Flor. appartenute all’uffizio \ndel Bigallo avvenne una del 13 ottobre 1503, che tratta \ndella procura fatta in Roma da Marco di Simone Veccia \nrettore della chiesa parrocchiale di S. Maria a Morello in \ntesta di Giovanni dell’Antella mercante fiorentino per \nprendere possesso in di lui nome della chiesa \nprenominata. \nDell’anno 1335 è un’altra pergamena venuta nello stesso \nArch. Dipl. dagli acquisti della estinta famiglia da \nSommaja, relativa all’alienazione di un pezzo di terra \nposto nel distretto di S. Maria a Morello, in luogo \nappellato Boscatello, che un abitante di quel popolo per il \nprezzo di lire 50 fiorentine vendé a Bartolo del fu Dolce \nda Sommaja abitante in Firenze. \nLa chiesa di S. Maria a Morello per le ragioni che vi \naveva l l’arcispedale di S. Maria Nuova era di suo \npadronato; attualmente del Principe. \nS. Maria a Morello era parrocchiale sino dalla fine del \nsecolo XIII, trovandosi registrata nel catalogo della \ndiocesi fiorentina compilato nel 1299. – Essa nel 1531 \ncontava 130 individui; nel 1745 ne aveva 157, e nel 1833 \nnoverava 181 abitanti.",
    "original_title": "MORELLO (S. MARIA A)",
    "page": 425,
    "slug": "morello-s-maria-a",
    "byte_offset": 2693212
  },
  {
    "context": "(Mons Maurillus, o  Murellus) nel Val d’Arno Fiorentino.",
    "title": "MORELLO (MONTE) o MURELLO",
    "body": "– Vedere MONTE \nMORELLO, cui gioverà aggiungere alcunché relativo \nspecialmente alle vicende sofferte da un monastero di cui \nrestano alcune vestigia sulla più alta cima di questo \nmonte. \nÈ inutile sapere se il nome derivato da qualche antico \npossessore appellato Morello, o Maurillo, comecché di \nsimili casi si conti più d’un esempio nella storia innanzi al \nmille. Dirò piuttosto che cotesto monte si chiamava \nMorello fino dai tempi longobardi, siccome me lo \nassicura una carta scritta in Firenze li 14 luglio del 790, \nquando i nipoti ed i pronipoti dei fondatori del monastero \ndi S. Bartolommeo a Ripoli, detto già in Recavata, \nconfermarono a quel luogo pio quattro poderi posti in \nMonte Morello (Maurillo). \nAltri tre poderi situati nello stesso monte in luogo \nappellato Lonciano furono assegnati dal conte Lottario \nde’Cadolingi in dote alla badia di Settimo sino dal \nprincipio del mille; alla qual donazione ci richiama un \ndiploma dell’Imperatore Arrigo, dato in Papajano nel \n1015, mercé cui confermò al detto monastero anche tre \ncase masserizie, ossiano poderi, situati in Monte Morello \n\nubi dicitur Lontiano. \nFinalmente la matrona fiorentina Gisla figlia di Ridolfo, \nessendo restata vedova di Azzo di Pagano, con atto \npubblico del 27 novembre 1073, fra le molte possessioni \ndonate al monastero di S. Pier Maggiore da esso lei \nfondato presso le mura del secondo cerchio di Firenze, vi \ncomprese alcune sue case poste sul Monte Morello; \ndonazione che fu poi confermata da tutto il clero maggiore \ndi Firenze preseduto dal vescovo Ranieri mediante un \ndecreto de’22 maggio 1074 – (ARCH. DIPL. FIOR. Carte \ndi S. Pier Maggiore). \nResta a dire qualche parola di un quarto monastero che \nnon solo aveva beni costà, ma che fu edificato sulla \nsommità del Monte Morello in mezzo a un deserto. \nÈ quel monastero di S. Maria di Gualdo che fu esentato, \nforse per la sua povertà, dalla colletta ecclesiastica \nimposta nel giugno del’anno 1299 alle chiese della diocesi \nfiorentina per ordine di Tommaso vescovo di Pistoja, stato \na ciò delegato dal Pontefice. Agli Articoli GUALDO nel \nVal d’Arno fiorentino e MONTE MORELLO, dopo aver \navvisato che il nome tedesco di Gualdo (Waldum) \nequivale a un bosco speciale e quasi bandita del padrone, \ndissi, che questo monte sino alla metà del secolo XVI era \nvestito intorno alla sommità di abeti e di altre piante \nsilvestri. – Sotto qual regola o ordine monastico \nmilitassero i romiti di S. Maria di Gualdo, non m’è stato \npossibile rintracciare. Solamente dai libri della chiesa \nparrocchiale di S. Giusto a Gualdo si riscontra, che sulla \nsommità del monte in antico esisteva un convento o \nromitorio dedicato a S. Maria ed a S. Caterina in Monte \nMorello (già di Gualdo); e che col progredire degli anni \nessendo stato abbandonato dagli eremiti che \nconventualmente vi abitarono, andò in rovina il suo \nfabbricato. Era in tale stato quando il pievano di S. Andrea \nin Cercina, Antonio Pichini, ed il pievano di S. Martino a \nSesto, Michele di Giovanni, supplicarono il Pontefice \nNiccolò V affinchè volesse accordare ai due pievani \nlimitrofi i beni superstiti dell’abbandonato romitorio di \nGualdo; lo che fù concesso dal Pontefice con suo breve, \ntra il 1450 e il 1455. Dopo di ciò la cappella di S. Maria e \nS. Caterina di Monte Morello divenne giuspadronato dei \npievani delle chiese battesimali testè nominate, siccome \napparisce dal Campione vecchio di campagna dell’Arch. \nArciv. di Firenze, il quale pone sotto il piviere di Sesto \nl’oratorio di S. Caterina di Monte Morello, di cui \nl’arcivescovo fiorentino nel dì I luglio 1539 diede \nl’investitura al prete Bartolommeo di Clemente de’Marigli \nper mancanza di presentazione, la quale spettava ai due \npievani delle chiese sopra nominate. Finalmente nel 1618 \nessendo in visita sul Monte Morello l’Arcivescovo \nAlessandro MarziMedici, e avendo trovato in stato \nindecente quell’oratorio di S. Caterina, fu da esso \ninterdetto. – Esistono tuttora nella chiesa di S. Giusto a \nGualdo tre libri di canto gregoriano appartenuti a \nquell’eremo; ed è tradizione che provenisse di là anche la \ncampana più piccola della chiesa di S. Giusto a Gualdo.",
    "original_title": "MORELLO (MONTE) o MURELLO",
    "page": 426,
    "slug": "morello-monte-o-murello",
    "byte_offset": 2695557
  },
  {
    "context": "in Val d’Ema.",
    "title": "MORGIANO",
    "body": "– Casale con chiesa \nparrocchiale (S. Andrea), cui fu annessa l’altra di S. \nSalvatore a Monte Masso nel piviere dell’Antella, \nComunità Giurisdizione e circa 5 miglia toscane a \nscirocco del Bagno a Ripoli, Diocesi e Compartimento di \nFirenze. Trovasi sul fianco occidentale dei poggi che da \nMonte Masso si attaccano a quello di Montisoni in una \npiaggia coperta di oliveti e di vigneti, non senza qualche \nvilla signorile intorno. \nFece menzione di questo luogo il capitano Cosimo della \nRena all’occasione di parlare nella sua opera de’Duchi e \nMarchesi di Toscana di un’informe iscrizione, creduta di \ncaratteri etruschi, scolpita nella viva pietra di macigno \nalle falde del Monte Masso , scoperta sul declinare del \nsecolo XVII da uno scarpellino tra le macchie ne’predj \ndella nobil casa Capponi – Vedere MONTE MASSO. \nLa parrocchia di S. Andrea a Morgiano nel 1833 contava \n362 abitanti.",
    "original_title": "MORGIANO",
    "page": 426,
    "slug": "morgiano",
    "byte_offset": 2699891
  },
  {
    "context": "in Val d’Elsa.",
    "title": "MORGIANO o MOGGIANO",
    "body": "– Vedere \nCERTALDO Comunità, LUCARDO (S. LAZZERO A) e \nRUBALLA in Val d’Elsa.",
    "original_title": "MORGIANO o MOGGIANO",
    "page": 427,
    "slug": "morgiano-o-moggiano",
    "byte_offset": 2700841
  },
  {
    "context": "",
    "title": "MORI (MONTE)",
    "body": "– Vedere MONTE MORI.",
    "original_title": "MORI (MONTE)",
    "page": 427,
    "slug": "mori-monte",
    "byte_offset": 2700967
  },
  {
    "context": "",
    "title": "MORIANO nel Val d’Arno fiorentino",
    "body": "Casale la cui \nchiesa parrocchiale di S. Bartolommeo a Moriano fu unita \na S. Stefano alle Corti, nel piviere di Miransù, Comunità e \ncirca 4 miglia toscane a maestro di Rignano, \nGiurisdizione del Pontassieve, Diocesi di Fiesole, \nCompartimento di Firenze. \nÈ posto sulla pendice orientale del poggio dell’Incontro , \nche ha al suo settentrione la pieve di Miransù e \nCastiglionchio. \nAll’Artic. CASIGNANO di Miransù si disse, che questo \nasceterio di donne, altrimenti appellato a Fonteviva, fu \nunito alla parrocchia di S. Bartolommeo a Moriano per \nbolla d’Innocenzo VIII, dell’8 giugno 1490, e che poi il di \nlui successore Alessandro VI incorporò i suoi beni allo \nspedale del Bigallo nel popolo di Ruballa. \nFinalmente la parrocchia di S. Bartolommeo a Moriano fu \nsoppressa nel 1502 e raccomandata al parroco di S. \nStefano alle Corti dello stesso piviere. – Vedere CORTI \n(S. STEFANO alle). \nAttualmente Moriano dà il nome a una villa signorile con \nannessa fattoria della casa Gherardi di Firenze.",
    "original_title": "MORIANO nel Val d’Arno fiorentino",
    "page": 427,
    "slug": "moriano-nel-val-d-arno-fiorentino",
    "byte_offset": 2701009
  },
  {
    "context": "",
    "title": "MORIANO nel Val d’Arno superiore",
    "body": "– Vedere \nMORNIANO DELL’INCISA.",
    "original_title": "MORIANO nel Val d’Arno superiore",
    "page": 427,
    "slug": "moriano-nel-val-d-arno-superiore",
    "byte_offset": 2702082
  },
  {
    "context": "",
    "title": "MORIANO in Val di Serchio",
    "body": "– Contrada che abbraccia \nsei popoli e più borgate, sotto i vocaboli di S. Cassiano, S. \nConcordio, S. Gemignano, SS. Lorenzo e Michele, S. \nQuirico e S. Stefano a Moriano, tutti compresi nel \npievanato di S. Maria a Sesto, o a Moriano, qualche volta \ndetta a Ducenta, nella Comunità Giurisdizione Diocesi e \nDiocesi di Lucca, che trovasi fra le tre e le sei miglia \ntoscane a ostro della stessa contrada. \nQueste varie borgate, meno la cura di S. Gemignano, sono \nsituate lungo la ripa destra del fiume Serchio, a partire \ndalla pieve di Sesto, quindi passando dal Ponte a \n\nMoriano, arrivano fino di quà da S. Quirico a Moriano, \nche è una delle parrocchie di detta contrada più vicina a \nLucca. \nSull’antichità della pieve di S. Maria a Sesto non incontro \nmemorie più vetuste un istrumento d’investitura della \nmedesima data sino dal 29 agosto dell’806 da Jacopo \nVescovo di Lucca al chierico Agiprando con tutte le altre \nchiese alla stessa pieve soggette, meno una dedicata a S. \nTerenzio nel Vico Elingo, stata da lunga mano distrutta. – \n(MEMOR. LUCCH. T. IV. P. II.) Si conosce bensì \nl’epoca dell’edificazione di un oratorio di S. Pietro \nfondato nel 755 nel vico di S. Stefano a Moriano; nella \nqual’ultima chiesa ducento anni dopo fu rogato un \ncontratto enfiteutico sotto dì 25 ottobre 955, stato \npubblicato nel T. V. P. III delle spesse volte citate \nMemorie lucchesi. \nQuesta chiesa di S. Stefano fu distinta dalle altre di \nMoriano, qualificandosi de Castro Moriani, perché nel \nsuo popolo appunto era compreso il castello col palazzo \ndel vescovo suo signore. \nAlla stessa contrada di Moriano apparteneva in quei secoli \nun’altra cappella sotto il titolo di S. Miniato a Sesto \nrammentata in due carte del 25 settembre 829, e 24 \ngennajo 844; ch’io congetturo essere la medesima chiesa \ndi S. Miniato, la quale più tardi diede il nome alla borgata \ndi S. Miniato allato a Lucca. – Vedere LAMI, Antichità \nToscane T. II. Istoria della venuta de’Bianchi di ser Luca \nda Pistoja . \nIn quanto alla contrada di Moriano situata sulla ripa \nsinistra del Serchio sotto il popolo di S. Gemignano resta \ndubbio se ad essa volesse appellare una carta lucchese del \n18 settembre 975, edita nelle Mem. Lucch. T. V. P. III, \nrelativamente al livello di alcuni beni posti in luogo detto \nGeminialula presso il fiume Serchio. \nDella chiesa di S. Quirico a Moriano, altrimenti detto a \nNicciano nel distretto di Moriano, si fa menzione, fra le \naltre, in una carta del 26 aprile 984, ed in altra del 26 \nluglio 985. (Oper. cit.) \nRispetto poi alle chiese di S. Lorenzo e di S. Michele a \nMoriano, situate nella villa di Orbana e in Stabbiano , \nciterò un lodo pronunziato fra il 1074 e il 1080 \nnell’episcopio di Lucca, all’occasione di vertenze insorte \nfra Anselmo santo vescovo di detta città, e alcuni signori \ndi contado, i quali pretendevano di aver diritto \ngiurisdizionale sui castelli e corti di Moriano e di \nMammole. Per la qual cosa gli arbitri decisero, che gli \nabitanti della parrocchia di S. Stefano a Moriano e quelli \ndelle ville sottoposti alle cure di S. Lorenzo, di S. Michele \na Orbana e di S. Quirico a Nicciano, dovessero dipendere \ndalla giurisdizione civile del Vescovo di Lucca, o del suo \nmesso residente nel castello e corte di Moriano, nel modo \nch’erano stati vassalli dei vescovi i loro antenati. \nSotto il vocabolo di Moriano trovasi inoltre nominata anco \nla chiesa di S. Angelo a Brancoli in una deliberazione del \n18 luglio 1111 fatta dentro il castel di Moriano dal \nvescovo lucchese Rangerio, con la quale fu liberato il \nrettore della chiesa di S. Angelo di Moriano (ora convento \nde’Passionisti) dall’obbligo di pagare alla cattedrale soldi \n5 di argento; ed invece lo stesso Vescovo Rangerio gli \nsomministrò soldi cento a tenore di una promessa fatta dal \nreligiosissimo Anselmo suo antecessore. – (MEMOR. \nLUCCH. T. IV. P. II.) \n\n\n\nRammentano poi il Castello di Moriano come feudo \nde’vescovi di Lucca, fra le altre pergamene dei secoli IX, \nX, XI e XII dell’Arch. Arciv. Lucch. le seguenti: del 21 \nmarzo 955; del 30 giugno 971; del febbrajo 977 e del 20 \ngennajo 1121, l’ultima dalle quali contiene il giuramento \ndi vassallaggio prestato nel palazzo baronale posto nel \ncastel di Moriano dai vassalli ivi abitanti in mano del \nvescovo Benedetto, presenti fra i testimoni due consoli \ndella corte di S. Martino di Lucca – (Op. cit.) \nA conferma del diritto dei vescovi lucchesi sopra il \ncastello e giurisdizione di Moriano citerò un diploma \nimperiale di Ottone IV del 14 dicembre 1209, rinnovato \nnel 15 febbrajo 1355 da Carlo IV, che concedevano \nentrambi ai prelati di S. Martino, non solamente il monte \ndi Moriano, ma ancora due castelli omonimi col diritto del \npedaggio insieme con tutta la contrada di Moriano \ndesignata ne’seguenti confini, a loco qui dicitur Saxus \nusque ad Montem Bonellum, et a fluvio Serclo usque ad \nMontem Catinum. \nDalle parole dei diplomi qui sopra accennati si viene a \nconoscere che il Castello di Moriano era situato su di un \npoggio dello stesso nome, il quale sporge sopra la ripa \ndestra del Serchio quasi di fronte al bellissimo ponte \nnuovo di pietra arenaria, della qual roccia consiste \nl’ossatura de’poggi di Brancoli e di una gran parte di \nquelli che scendono dalle Pizzorne lungo il torrente \nFragga fino al Serchio. \nDel ponte a Moriano, che cavalca il Serchio costà donde \nuna volta esso fiume tripartito scendeva nel piano di \nLucca, si hanno memorie fino dal secolo IX almeno. Fa \nfede di ciò una pergamena del 24 gennajo 844, con la \nquale due fratelli abitanti in loco Sexto offrirono alla \nchiesa di S. Miniato a Sesto fondata dai loro genitori una \ncasa con vigna posta al Ponte presso il rivo Fisona. – Il \nponte a Moriano fu più volte restaurato, e talvolta \nriifondato di pianta. Quello che cavalcava il Serchio \nprima dell’anno 1832 fu opera del celebre artista lucchese \nMatteo Civitali, e del suo nipote Vincenzio Civitali; \navvegnachè a Matteo apparteneva l’arco maggiore, che \naveva 50 braccia di corda, alto a proporzione, fatto a \nschiena d’asino nel 1490; del nipote poi era l’altro arco \neseguito, nell’anno 1581 ad imitazione del primo, \nsiccome avvisava l’iscrizione in marmo ivi murata. \nMagnifico e assai più comodo è il ponte attuale di pietra \narenaria lavorata, che fu edificato nel 1832 col disegno e \ndirezione dell’architetto lucchese Giovanni Lazzerini. \nSulla strada maestra lungo la ripa sinistra del Serchio nel \npopolo di S. Gemignano a Moriano esisteva uno spedale \nper i pellegrini con chiesucola dedicata a S. Ansano. Di \nesso trovo memoria fra le carte dell’Opera di S.Jacopo di \nPistoja, sotto di 4 settembre del 1365, quando un canonico \ndella cattedrale di Pistoja era spedalingo di S. Ansano \npresso il Ponte a Moriano, come lo era di un’altro \nspedaletto di S.Jacopo a Colle Bertrandi nella \nGarfagnana. – (ARCH. DIPL. FIOR.) \nL’ospedale di S. Ansano posteriormente al secolo XIV fu \nriedificato sull’opposta testata del Ponte a Moriano. \nIl Borgo del Ponte a Moriano fa parte insieme col castello \ndel popolo di S. Stefano, che conservasi fra le parrocchie \nfiliali della pieve di S. Maria a Sesto. \nCotesta chiesa plebana nel 1260 aveva per succursali le \nseguenti sette cappelle; 1. S. Gemignano (tuttora \n\nparrocchiale); 2. S. Leonardo d’Aquileja (idem); 3. S. \nMichele di Villa Orbana, (ora unita a S. Lorenzo a \nMoriano); 5 S. Genesio di Mammole (ora unita a S. \nAndrea a Mastiano); 6. S. Quirico di Nicciano, o di \nMorano (esistente); 7. S. Stefano del Castel di Moriano \n(idem); 8. S. Lorenzo di Stabbiano (attualmente unita alla \ncura di S. Michele a Moriano); 9. S. Andrea di Mastiano \n(unita alla parrocchia di Mammoli.) \nLa chiesa di S. Concordio a Moriano esisteva sino almeno \ndal secolo X, attestandolo un contratto del 21 luglio del \n948, col quale Corrado vescovo di Lucca fece una \npermuta di beni situati nel Vico Elingo con altri posti nel \ndistretto di S. Concordio a Moriano presso Villa Orbana. \n– (MEMOR. LUCCH. T. V. P. III). \nNei secoli posteriori furono aggiunte al piviere di Sesto a \nMoriano le chiese di S. Cassiano e di S. Concordio a \nMoriano, di S. Quirico a Monsanquilico e di S. Alessio, \nmentre la chiesa parrocchiale di S. Lorenzo e S. Michele a \nMoriano fu eretta essa stessa in battesimale. La contrada \ndi Moriano nel 1832 comprendeva 2050 abitanti suddivisi \nnelle seguenti sette parrocchie; cioè: \n \nPieve di S. Maria a Sesto, Abianti N° 310 \nParrocchia di S. Cassiano a Moriano, Abianti N° 148 \nParrocchia di S. Concordio a Moriano, Abianti N° 140 \nParrocchia di S. Gemignano, Abianti N° 264 \nPieve de’SS. Lorenzo e Michele , Abianti N° 454 \nParrocchia di S. Quirico a Moriano, Abianti N° 244 \nParrocchia di S. Stefano a Moriano, Abianti N° 490 \nTOTALE, Abianti N° 2050",
    "original_title": "MORIANO in Val di Serchio",
    "page": 427,
    "slug": "moriano-in-val-di-serchio",
    "byte_offset": 2702159
  },
  {
    "context": "",
    "title": "MORIANO in Val di Sieve",
    "body": "– Castelletto distrutto nel \npopolo di S. Michele a Ripecanina, già a Rabbia Canina , \npiviere di Botena in Vicchio, Giurisdizione del Borgo S. \nLorenzo, Diocesi e Compartimento di Firenze. \nEra situato sopra un risalto di monte che stendesi \ndall’Appennino di Belforte, lungo il torrente Ansella, e di \nlà per Vicchio sino al fiume Sieve, dove l’Ansella perde \ncon le acque il suo nome. \nLa terza parte di questo castello di Moriano con le sue \npertinenze fu donata da un tal Rimberto al vescovo di \nFirenze nell’anno 1012, comecché Gio. Brocchi nella \nDescrizione del Mugello citi una donazione fatta nel 1014 \nal vescovado fiorentino da un tal Ranieri del castel di \nMoriano posto nella curia di Rabbia Canina . – (LAMI, \nMonum. Eccl. Flor. pag. 161.) \nDel qual castello, soggiunge il Brocchi, non ci restano \noggi quasi più vestigia, essendo stato ridotto a \ncoltivazione tutto quel territorio dai signori Altoviti di \nFirenze, che ne sono padroni. – Vedere RIPE CANINA in \nVal di Sieve.",
    "original_title": "MORIANO in Val di Sieve",
    "page": 428,
    "slug": "moriano-in-val-di-sieve",
    "byte_offset": 2711073
  },
  {
    "context": "(Castrum Moriori) in Val d’Evola.",
    "title": "MORIOLO, o MORIORO",
    "body": "– Casale già Castello con chiesa parrocchiale (S. \nGermano) filiale della pieve di Corazzano, Comunità \nGiurisdizione e circa due miglia toscane a libeccio di \nSanminiato, Diocesi medesima, già di Lucca, \nCompartimento di Firenze. \nRisiede sulla pendice delle colline tufacee fiancheggiate \nalla destra dalla fiumana dell’Evola, lungo la strada \n\n\n\nmaestra che mena da Sanminiato a Volterra. Una delle più \nantiche rimembranze di questo luogo mi si offre per \navventura in un atto pubblico del 7 maggio 786, nel quale \nsi fa menzione di Savezzano prope Morioro , forse il San \nGermano, titolare della sua chiesa. – MEMOR. LUCCH. \nT. V. P. II.) \nInfatti col nome di Morioro , e non Moriolo, questo paese \nfu designato dallo storico sanminiatese Gio. Lelmi, sia \nquando nel 1313 al gran maliscalco dell’Imperatore \nArrigo VII, venuto con la sua oste a Sanminiato se gli \ndette di prima giunta il castel di Morioro, il quale generale \ninnanzi la sua partenza di là fornì di gente pisana il \nCastello predetto in guisa che cotesta oste continuamente \nmolestava i Sanminiatesi, contro i quali nel maggio dello \nstesso anno, in un conflitto davanti il Castello di Morioro, \nvirilmenle si difese. Quindi avvenne che i Sanminiatesi \nper vendetta il palazzo de’figliuoli di Cuccolo da Morioro \ninsieme con la torre che quegli uomini avevano edificato \na Sanminiato nel terziere fuori di Porta, in luogo dello al \nPoggio, spianarono. – (GIOV. LELMI, Diar. Sanminiat.). \nIl Castello di Morioro fu custodito dalle genti della \nRepubblica di Pisa fino alla pace di Montopoli del 12 \nmaggio 1318, a tenore della quale i Pisani si obbligarono \ninfra 50 giorni restituire al comune di Sanminiato dieci \ncastella del suo distretto, compresovi Morioro, sicché \nappena avuto fu dai Sanminiatesi il Castello diroccato. \nLa parrocchia di S. Germano a Moriolo, o Morioro nel \n1833 contava 322 abitanti.",
    "original_title": "MORIOLO, o MORIORO",
    "page": 428,
    "slug": "moriolo-o-morioro",
    "byte_offset": 2712116
  },
  {
    "context": "",
    "title": "MORLI (MONTE)",
    "body": "– Vedere MONTE MORLI in Val d’Elsa.",
    "original_title": "MORLI (MONTE)",
    "page": 429,
    "slug": "morli-monte",
    "byte_offset": 2714080
  },
  {
    "context": "",
    "title": "MORLO (MONTE)",
    "body": "– Vedere MONTE MORLO nella \nVersilia. – Al quale Articolo essendo stata citata una \npergamena del 28 ottobre 1304, che rammenta la chiesa di \nS. Pietro Maggiore di Lucca, dissi ch’essa anticamente \nchiamossi di S. Pietro in Cortina. Quest’ultima però era \ndiversa dalla chiesa che dette nome a una porta e quartiere \ndella città. Avvegnaché la chiesa di S. Pietro Maggiore \nesisteva fino dal sec. VIII fuori della porta omonima dove \npassava un ramo del Serchio, siccome apparisce, fra le \nmolte, da una carta del 770 pubblicata nel T. IV delle \nmemorie per servire alla storia del ducato di Lucca. \nMa l’antica chiesa di S. Pietro Maggiore, di cui fu \ncanonico nel 1304 Ugolino d’Inghiramo de’nobili da \nPorcari, uno de’patroni della cappella di S. Martino a \nMonte Morlo, essendo stata distrutta nel 1513, fu \ntrasportato lo stesso titolo col suo capitolo nell’oratorio di \nS. Pietro in Cortina , dopo che questa chiesa era stata \nrifabbricata a pubbliche spese; sicché da quel tempo \ncangiò l’antico nomignolo di Cortina in quello di S. Pietro \nMaggiore.",
    "original_title": "MORLO (MONTE)",
    "page": 429,
    "slug": "morlo-monte",
    "byte_offset": 2714141
  },
  {
    "context": "nel Val d’ Arno superiore.",
    "title": "MORNIANO, talvolta MORIANO dell’INCISA",
    "body": "– Casale dov’esiste una chiesa \nparrocchiale (S. Michele) nel piviere dell’Incisa, \nComunità Giurisdizione e circa 7 miglia toscane a \nsettentrione maestrale di Figline, Diocesi di Fiesole, \nCompartimento di Firenze. Siede in poggio sulla schiena \n\ndel monte di S. Donato in Collina, alla destra del torrente \nSalcieto, e a ponente dell’antica strada R. aretina. \nPossedeva in questa contrada case e poderi la nobil \nfamiglia fiorentina de’Castellani, cui si spettava, e forse \nspetta ancora, il patronato della chiesa parrocchiale di S. \nMichele a Morniano. – Essa nel 1833 contava 111 \nabitanti.",
    "original_title": "MORNIANO, talvolta MORIANO dell’INCISA",
    "page": 429,
    "slug": "morniano-talvolta-moriano-dell-incisa",
    "byte_offset": 2715245
  },
  {
    "context": "nella pianura occidentale del Val d’Arno fiorentino.",
    "title": "MORO (S.), o SAN MAURO A SIGNA",
    "body": "– È una borgata che \nha preso il nome dalla sua chiesa parrocchiale, nel piviere, \nComunità e quasi due miglia toscane a grecale di Signa, \nGiurisdizione di Campi, Diocesi e Compartimento di \nFirenze. \nLa chiesa di S. Moro si trova in pianura presso il ponte \nfabbricato sulla fine del secolo XVIII sopra il fiume \nBisenzio detto alle Mulina di Moro, fra il borgo di S. \nPiero a Ponti, che è al suo settentrione sulla strada R. \npistojese, e il fiume Arno che le scorre a ostro, mentre a \nlevante e a grecale la contrada è irrigata dal Fosso Reale \ninfluente costà nel Bisenzio, avendo a ponente la strada \nmaestra che da Campi mena a Signa. \nI contorni di S. Moro, sono ricchi specialmente per i molti \nedifizi di mulini messi in moto dalla riunione delle acque \ndel fosso macinante e del fime Bisenzio, per cui non \nmanca costà la macinazione nè anche nella più arida \nstagione. \nLa contrada però di S. Moro essendo estesamente coperta \nda torbe continue che vi depositano i molti fossi e doga e, \ni fiumi Bisenzio e Arno, riesce produttiva oltre modo per \npraterie e per semente di granturco, legumi e piante \nfilamentose. – Un oggetto importante d’industria per \ncotesta popolosa contrada era negli scorsi anni la \nmanifattura de’cappelli di paglia. – Vedere SIGNA \nComunità. \nLa parrocchia di S. Moro a Signa nel 1833 contava 1484 \nabitanti.",
    "original_title": "MORO (S.), o SAN MAURO A SIGNA",
    "page": 429,
    "slug": "moro-s-o-san-mauro-a-signa",
    "byte_offset": 2715934
  },
  {
    "context": "nella Valle dell’Ombrone pistojese.",
    "title": "MORO (S.)",
    "body": "– \nContrada cui similmente dà il nome una chiesa \nparrocchiale dedicata a S. Mauro e a S. Silvestro nel \npiviere di S. Giovanni in Val di Bure, Comunità di Porta \nS. Marco, Giurisdizione Diocesi e circa 3 miglia toscane a \ngrecale di Pistoja, Compartimento di Firenze. \nSiede a piè dei colli che fiancheggiano a destra il torrente \nBure, sulla cui ripa destra riposa la chiesa di S. Moro, da \nnon confondersi con quella cappella di S. Moro a \nCampiglio sotto Mont’Albano della Comunità di Tizzana, \ncui riferiscono alcune carte pistojesi; e specialmente due \nplaciti, uno dei quali concesso nel 1048 dal Marchese \nBonifazio ai monaci di S. Bartolommeo di Pistoja, e \nl’altro del 1121 del Marchese Corrado, coi quali si \nconfermano al monastero medesimo i beni e la cappella di \nS. Mauro in Campiglio. – Anche quest’ultimo oratorio sul \nMont’Albano fu ammensato alla chiesa parrocchiale di S. \nStefano a Campiglio nella guisa che l’altra chiesa di S. \nMoro in Val di Bure fu riunita alla parrocchia intitolata \ncome quella di Campiglio a S. Stefano. \nLa parrocchia de’SS. Silvestro e Mauro a S. Moro nel \n1833 noverava 300 abitanti. \n\n\n\n \n ",
    "original_title": "MORO (S.)",
    "page": 429,
    "slug": "moro-s",
    "byte_offset": 2715934
  },
  {
    "context": "",
    "title": "MORO (S.) DI TIZZANA",
    "body": "– Vedere l’Articolo precedente.",
    "original_title": "MORO (S.) DI TIZZANA",
    "page": 430,
    "slug": "moro-s-di-tizzana",
    "byte_offset": 2718606
  },
  {
    "context": "",
    "title": "MORRANO in Val di Fiora",
    "body": "– Casale sull’estremo \nconfine del Granducato dalla parte di Pitigliano, alla di \ncui comunità appartiene una porzione del suo popolo \nsparso nel piano di Morrano ; il restante è compreso nella \nComunità di Farnese dello Stato Pontificio. – Vedere \nPITIGLIANO Comunità.",
    "original_title": "MORRANO in Val di Fiora",
    "page": 430,
    "slug": "morrano-in-val-di-fiora",
    "byte_offset": 2718669
  },
  {
    "context": "",
    "title": "MORRANO in Val di Magra",
    "body": "– Villata facente parte del popolo di Monte de’Bianchi, nella Comunità Giurisdizione e circa 6 miglia toscane a ostro di Fivizzano, Diocesi di Pontremoli, già di Luni-Sarzana, Compartimento di Pisa.\nÈ posta poco lungi dal Villaggio del Monte de’Bianchi \ndalla parte che guarda a maestrale fra il torrente Lucido \nd’Equi e la fiumana Aulella – Vedere MONTE \nDE’BIANCHI.",
    "original_title": "MORRANO in Val di Magra",
    "page": 430,
    "slug": "morrano-in-val-di-magra",
    "byte_offset": 2718979
  },
  {
    "context": "nella Maremma grossetana.",
    "title": "MORRANO (PIEVE DI)",
    "body": "– \nUna delle molte pievi distrutte dell’antica diocesi di \nRoselle, poi di Grosseto, della quale non solo mancano \nmemorie storiche, ma s’ignora perfino la sua precisa \nubicazione. \nPer quante ricerche io abbia fatto, non mi è riescito il \nrintracciare fra le antiche carte altra notizia relativa alla \npieve di Morrano , se non che essa era dedicata a S. \nDonato. Varie pergamene de’secoli X, XI e XII \nappartenute alla badia di Sestinga, state riunite a quelle \ndegli Agostiniani di Siena rammentano il luogo di \nMorrano come situato nel contado rosellano.Tale è una \ncessione di terre e vigne poste nei confini di Morrano, \nfatta per contratto del 16 agosto 994, rogato in Morrano \ncontado di Roselle . Tale un istrumento del 29 aprile 1032 \nrelativo a una compra di beni a favore della badia di \nSestinga, fatto avanti la pieve di Morrano. Tali sono due \ndonazioni fatte nella badia predetta sotto di 19 maggio \n1045, e 14 giugno 1106 di effetti situati nei luoghi \nAperita, a Morrano, Runoclaja , e in luogo detto la vigna \npresso Morrano. È quel Morrano o Murrano di Maremma \ndove possedeva beni la chiesa di S. Frediano di Lucca \nallivellati nel 14 novembre del 949 insieme con altri \nsituati e Casalappi sulla Cornia, e a S. Giorgio a Ravi. – \n(MEM. LUCCH. T. V. P. III.) \nUn solo documento del 6 settembre 1073 rammenta la \nchiesa di Morrano sotto il titolo di S. Donato. – È una \nlocazione di beni di proprietà della badia di Sestinga \nsituati nei confini di Morrano in luogo detto l’Aperita. – \n(ARCH. DIPL. FIOR. Carte cit.) \nForse era la chiesa di S. Donato presso Scarlino ricordata \nin una bolla concessa nel 1188 dal Pontefice Clemente III \na Gualfredo Vescovo grossetano? – Vedere SCARLINO.",
    "original_title": "MORRANO (PIEVE DI)",
    "page": 430,
    "slug": "morrano-pieve-di",
    "byte_offset": 2719397
  },
  {
    "context": "",
    "title": "MORRO (CASTEL)",
    "body": "– Vedere RADICOFANI.",
    "original_title": "MORRO (CASTEL)",
    "page": 430,
    "slug": "morro-castel",
    "byte_offset": 2721180
  },
  {
    "context": "fra la Val d’Elsa e la Val di Pesa.",
    "title": "MORROCCO",
    "body": "– Casale \ncon parrocchia (S. Maria) già convento de’Carmelitani \ndell’Osservanza di Mantova, una volta sottoposta al \npiviere di S. Pietro in Bossolo, ora sotto S. Donato in \nPoggio, Comunità e circa 3 miglia toscane a grecale di \nBarberino di Val d’Elsa, Giurisdizione di Poggibonsi, \nDiocesi e Compartimento di Firenze. \nSiede in un poggio selvoso dove s’incontrano le prime \nsorgenti del torrente Virginio, sulla strada traversa che \nstaccasi a Tavarnelle dalla R. postale di Siena per \nscendere alla Sambuca sulla Pesa. \nAll’Articolo BARBERINO DI VAL D’ELSA dissi, che \ncostà in Morrocco fu fondato nell’anno 1459 da Niccolò \ndi Giovanni de’Sernigi un convento per i Carmelitani, \nsiccome ne avvisa un’epigrafe posta sotto un ritratto in \nterra cotta del fondatore situato nel claustro di quel \nconvento soppresso. A schiarimento della qual cosa ora \naggiungerò, che la fondazione di quel convento non ebbe \neffetto prima del 1480, siccome lo dimostra una carta \nautografa del 28 febbrajo 1481, (stile comune) scritta nella \ncasa destinata alla nuova chiesa e convento di Morrocco \nspettante allora al popolo di S. Jacopo alla Sambuca in \nPesa. Nel qual atto si dice: qualmente previa la facoltà \nconcessagli dalla S. Sede e dalla Rep. Fior. Niccolò di \nGio. di Sernigi cittadino fiorentino aveva edificato una \nchiesa ad onore di Dio e di S. Maria del Morrocco in Val \ndi Pesa nel piviere di S. Pietro in Bossolo. Per effetto di \nciò esso fondatore, tanto per se quanto in nome de’suoi \nnipoti Giovanni, Bernardo e Angelo, figliuoli del fratello \nsuo Pier Francesco, elesse e in quell’atto medesimo \nconsegnò la chiesa e casa di Morrocco a fra Luca del fu \nPietro Lanfranchini di Mantova della regola di S. Maria \ndel Carmelo dell’Osservanza; al qual frate in nome di \ndetto Ordine donò fra i vivi la chiesa e casa del Morrocco \ncon i suoi arredi sacri, e tutti i beni mobili e immobili che \nil fondatore aveva alla medesima assegnati, a condizione \nche vi risiedesse il nominato fra Luca insieme con due \nsacerdoti della stessa religione ed un laico almeno. \nPer il mantenimento poi di detto luogo pio il fondatore \ndonò nell’alto istesso tutto il poggio di Morrocco, oltre un \ncastagneto situato nel Campo delle fosse e tre pezzi di \nterra con una casa posti nei confini ivi descritti. – (ARCH. \nDIPL. FIOR. Carte dell’Arch. gen.) \nSoppressa nel declinare del secolo XVIII la famiglia \nreligiosa di Morrocco, con decreto arcivescovile del 12 \nottobre 1792, la sua chiesa fu eretta in cura invece di \nquella di S. Martino a Cozzi del piviere di S. Donato in \nPoggio, che fu soppressa nel maggio dell’anno stesso \n1792. – Vedere Cozzi in Va l di Pesa. \nLa parrocchia di S. Maria al Morrocco nel 1833 contava \n197 abitanti.",
    "original_title": "MORROCCO",
    "page": 430,
    "slug": "morrocco",
    "byte_offset": 2721225
  },
  {
    "context": "in Val d’Era.",
    "title": "MORRONA",
    "body": "– Castello che ha dato il nome \nad una chiesa plebana sotto il titolo di S. Bartolommeo, \nsiccome lo diede ad una insigne badia nella Comunità e \ncirca un miglia toscane a maestrale di Terricciuola, \nGiurisdizione di Peccioli, Diocesi di Volterra, \nCompartimento di Pisa. \nRisiede presso la vetta delle colline cretose che dalla parte \ndi levante acquapendono in Val d’Era, mentre dal lato \nopposto scendono in Val di Cascina. \n\n\n\nAll’Articolo ABAZIA DI MORRONA fu detto che questa \ncontrada nei secoli vicini al mille dipendeva da una \nconsorteria di conti, i quali dal loro più antico autore, il C. \nCadolo, furono distinti coll’epiteto de’Cadolingi. La qual \nbadia, dedicata sino dall’origine alla B. Vergine Maria, \nera situata alquanto a settentrione del Castello di \nMorrona, là dove si disse poi la Badia vecchia . – Vedere \nMONTE VASO. \nNon è noto in quale anno fosse dato il titolo con gli onori \ndi pieve alla chiesa parrocchiale di Morrona; certo è che \nanche la chiesa battesimale di questo castello nel secolo \nXIII era intitolata alla B. V. Maria, al pari della chiesa \nabbaziale, secondo che apparisce da un contratto di \nlocazione del 1271 fatto dal priore di detta badia al prete \nScolari pievano della pieve di S. Maria di Morrona. \nChe la pieve però fosse una chiesa diversa dalla badia, e \nche quella esistesse dentro il castel di Morrona, lo da \nchiaramente a dimostrare un diploma del 19 luglio 1138, \ncol quale l’Imperatore Corrado II confermava \nall’arcivescovo di Pisa i beni stati venduti dall’abate di \nMorrona all’Arcivescovo Uberto suo antecessore, fra i \nquali acquisti vi fu compresa una porzione de’castelli di \nMorrona e del Vivajo con le respettive attinenze. \nNon era corso gran tempo, dacché i CC. Cadolingi \navevano donato una parte del Castello e distretto di \nMorrona ai monaci di quella loro badia, che Ruggeri \nVescovo di Volterra per disposizione testamentaria del C. \nUgo, figlio che fu del C. Uguccione de’Cadolingi, nel \n1115 acquistò la metà di tutto ciò che quel conte \npossedeva nel vescovato volterrano, compresi i diritti \nsopra i Castelli di Morrona, di Acqui ecc. \nDondechè l’abate e monaci, ai quali lo stesso C. Ugo sino \ndal 1109 aveva conferito la metà di quei possessi, dopo la \nconferma ad essi nel 1121 dal Pontefice Callisto II \naccordata, intentarono lite contro il vescovo volterrano. \nAlla quale controversia ne richiama una sentenza \ndell’Arcivescovo di Pisa pronunziata nel 20 agosto 1128, \nstata già pubblicata dal Muratori. Arroge che nel 1135 \nl’abate e monaci della badia di S. Maria a Morrona \nvenderono una porzione dei beni sopra nominati \nall’arcivescovo di Pisa successore di quello che aveva \ndata la sentenza nell’agosto del 1128. \nInoltre si presentò nuova occasione agli arcivescovi pisani \ndi far ulteriori acquisti in coteste parti della diocesi \nvolterrana, allorché per contratto del 30 agosto 1152 \nl’abate di Morrona vendè a Villano Arcivescovo di Pisa \nquanto il suo Monastero possedeva ne’distretti di Monte \nVaso, di Montanino, ecc. – Vedere MONTE VASO. \nPiù importante ancora per la storia civile di Morrona \nsembra un placito pronunziato nel 17 marzo 1199 da \nUbaldo Arcivescovo di Pisa, col quale si ordina a tre \nconsoli di Morrona per essi e per tutto quel Comune di \nubbidire d’allora in avanti ai precetti di quell’Arcivescovo \nloro padrone. \nDal placito accennato frattanto emerge, che la comunità di \nMorrona sulla fine del secolo XII era preseduta dai \nconsoli, i quali poi nel secolo XIV cambiarono il titolo in \nquello che tuttora portano di priori; e sembra inoltre che \nfino d’allora vi esercitasse una certa giurisdizione sovrana \nl’arcivescovo di Pisa. \nDacché in Morrona misero piede e acquistarono podere \ngli arcivescovi pisani, i suoi abitanti si tennero dalla parte \n\nghibellina costantemente sostenuta dal Comune di Pisa; \nsicché nell’aprile del 1238 anche il Comune di Morrona \ninviò i suoi rappresentanti a S. Maria al Monte per \nstabilire le convenzioni fra i diversi partitanti della lega \nghibellina in Toscana. Infatti a Morrona si ridussero in \nseguito i ghibellini di Val d’Era guidati da Neri d’Janni da \nDonoratico, quando essi nel 1294, unitisi con le genti del \nC. Guido da Montefeltro potestà di Pisa, fecero una \nsanguinosa zuffa contro l’oste guelfa fortificatasi in \nPeccioli di Val d’Era. \nMorrona, Terricciola ed altre castella delle Colline pisane \ncaddero in potere delle armi fiorentine all’anno 1496 \ndurante la guerra di Pisa. Dopo l’acquisto della qual città \ngli abitanti di Morrona unitamente a quelli di Terricciuola \natto pubblico del 20 ottobre 1406 si sottomisero al \ndominio della Repubblica Fiorentina. \nL’antica pieve di Morrona, che per vecchiezza rovinò, era \nsituata sulla estremità del paese, a differenza dell’attuale, \nch’è fabbricata nel mezzo del castello. La pieve medesima \nfino dal secolo XIV era intitolata a S. Bartolommeo ed \naveva per succursale una cappella rammentata nel sinodo \nvolterrano del 1356. \nLa parrocchia di S. Bartolommeo di Morrona, nel 1833 \ncontava 460 abitanti.",
    "original_title": "MORRONA",
    "page": 430,
    "slug": "morrona",
    "byte_offset": 2724052
  },
  {
    "context": "nella Valle del Bidente in Romagna.",
    "title": "MORTANO",
    "body": "– \nPiccolo subborgo del Castello di S. Sofia posto sulla \ntestata destra del ponte che cavalca costà il fiume Bidente, \nporzione del quale borghetto è compreso nel territorio \ndello Stato pontificio, mentre la minor parte entra nel \nterritorio del Granducato. Esiste negli Archivj delle \nRiformagioni di Firenze un carteggio tenuto dal 1459 al \n1461 sopra la differenza dei confini del territorio di \nGaleata della Repubblica Fiorentina con quello limitrofo \nde’signori Malatesta di Sogliano, specialmente relativo al \nponte e al luogo detto Mortano; dal cui carteggio si rileva \nche la Repubblica Fiorentina a tal effetto spedì sulla faccia \ndel luogo Bernardo de’Buongirolami , il quale di consenso \ncon i Malatesti sotto dì 23 giugno 1460 eseguì la \nconfinazione in cotesta parte dello Stato fiorentino. \nLa cosa però singolare per la topografia e per l’economia \npolitica è quella di trovare in Mortano qualche casa \npiantata sopra i due territorii, e tutto ciò a fomite continuo \ndi vertenze giurisdizionali, e a danno costante degli \ninteressi doganali de’due Stati respettivi.",
    "original_title": "MORTANO",
    "page": 431,
    "slug": "mortano",
    "byte_offset": 2729217
  },
  {
    "context": "",
    "title": "MORTENNANA , e MORTENNANO",
    "body": "– Vedere MONTENNANO in Val d’Elsa.",
    "original_title": "MORTENNANA , e MORTENNANO",
    "page": 431,
    "slug": "mortennana-e-mortennano",
    "byte_offset": 2730368
  },
  {
    "context": "",
    "title": "MORTETO o MIRTETO",
    "body": "– Nel modo che molti paesi \nebbero nome di Querceto dalle querci, di Cerreto dai \ncerri, di Scopeto dalle scope, di Faggiuola dai faggi, di \nUliveto dagli ulivi, di Castagneto e Castagnoli dalle selve \ndi quest’albero fruttifero, ecc. ecc., così dal mirto ebbero \nnome di Morteto alcune villate e contrade, fra le quali non \ndevonsi omettere le seguenti.",
    "original_title": "MORTETO o MIRTETO",
    "page": 431,
    "slug": "morteto-o-mirteto",
    "byte_offset": 2730441
  },
  {
    "context": "nella vallecola del Frigido in Lunigiana.",
    "title": "MORTETO, o MIRTETO",
    "body": "– Villaggio con antica pieve (S. Vitale) nella \nComunità e Giurisdizione di Massa Ducale, dalla qual \ncitta è un terzo di miglia toscane a maestrale nella Diocesi \nmedesima, Giurisdizione di Luni Sarzana, Ducato di \nModena. \nÈ situato sulla ripa destra della fiumana del Frigido alla \nbase meridionale del monte Brugiana, lungo la nuova \nstrada postale che passa da Massa a Carrara. \nQuesto nome di Morteto non sembra tanto antico quanto \nla sua pieve di S. Vitale, la quale nelle carte del secolo X \nsi diceva situata in luogo appellato Materno. \nTale è un istrumento del 16 gennajo 986 esistente \nnell’Arch. Arciv. di Lucca, col quale il vescovo lucchese \nTeudegrimo allivellò tre pezzi di terra della capacità di \ndue moggia e mezzo a seme, situati in loco et finibus \nMaterno prope Eccl. Plebem S. Vitalis et S.Johanni \nBaptistae in Comitato Lunense; uno de’quali pezzi di \nterra si diceva posto in Cafaggio, ed il secondo in luogo \ndetto Vigna regia . \nNello stesso anno 986, per contratto del dì 11 maggio, il \nvescovo medesimo Teudegrimo concedè a livello ad \nEnrico figlio del fu Sigifredo di Lucca sette case \nmassarizie, ossiano coloniche; una delle quali posta nel \nvocabolo Contra presso il Frigido dov’è la chiesa \nplebana di S. Vitale; il secondo podere situato a \nColugnole; il terzo alle Casette, il quarto a Altagnana, e \ngli altri tre a Piè di Monte, luoghi tutti compresi nel \npiviere di S. Vitale predetto. \nAnche nel 21 ottobre del 988 Isalfredo Vescovo di Lucca \nconfermò al suddetto Enrico il fitto de’sette poderi \nprenominati. – (MEMOR. LUCCH. T. V. P. III.) \nLa pieve di S. Vitale è rammentata dopo quella di Massa e \ninnanzi l’altra sua vicina, ora distrutta, di S. Lorenzo del \nMonte Libero , nella bolla spedita lì 11 novembre 1149 dal \nPontefice Eugenio III a Gottifredo vescovo di Luni. \nNei secoli posteriori al mille il distretto del Morteto sul \nFrigido era sottoposto alla giurisdizione de’marchesi di \nMassa, allora quando donna Benedetta figlia del marchese \nGuglielmo di Massa e giudice di Cagliari in Sardegna nel \n1225 vendè come pecore 15 de’suoi vassalli della \nparrocchia di S. Vitale sul Frigido. – Vedere MASSA \nDUCALE Vol. III p. 118. \nAll’Articolo LORENZO (S.) DI MONTE LIBERO (Vol. II \npag. 810) rammentai un lodo pronunziato li 16 giugno \n1248 relativo alle vertenze insorte fra il pievano di S. \nLorenzo di Monte Libero e quello di S. Vitale sul Frigido \nper cagione di decime che ognuno di quei pievani \npretendeva dagli abitanti sul monte di Codepino , ch’è un \npoggio intermedio ai due distretti parrocchiali. \nQuest’ultimo atto giova a dimostrare, che anche nel \nsecolo XIII la pieve di S. Vitale portava il nomignolo del \nvicino fiume Frigido, e non del Morteto, o Mirteto come \nsi appellò dopo, e come attualmente si appella. \nFra le chiese succursali della pieve medesima si contano \nle cappelle di Altagnana, di Bergiola maggiore, di \nLavacchio, di Ripa e Castagnetola. \nLa popolazione del piviere di S. Vitale al Morteto, \ncomprese le ville prenominate, nel 1832 ascendeva a 2804 \nabitanti.",
    "original_title": "MORTETO, o MIRTETO",
    "page": 431,
    "slug": "morteto-o-mirteto",
    "byte_offset": 2730826
  },
  {
    "context": "",
    "title": "MORTETO, o MIRTETO DEL MONTE PISANO",
    "body": "– Portava il distintivo di questo Morteto un piccolo \nmonastero soggetto alla badia di S. Michele della Verruca, \nintitolato a S. Maria di Morteto, e rammentato all’anno \n1150 negli Annali Camaldolensi T. III, sotto il popolo di \nS. Gio. Battista d’Asciano, Comunità Giurisdizione e circa \n2 miglia toscane a levante dei Bagni di S. Giuliano, \nDiocesi e Compartimento di Pisa. \nRisiede nella faccia meridionale del Monte Pisano sopra il \nvillaggio e la chiesa plebana di questo nome. \nCotesto eremo conservasi tuttora nel Monte Pisano come \nsemplice oratorio.",
    "original_title": "MORTETO, o MIRTETO DEL MONTE PISANO",
    "page": 432,
    "slug": "morteto-o-mirteto-del-monte-pisano",
    "byte_offset": 2733989
  },
  {
    "context": "nel Lucchese.",
    "title": "MORTETO DELLE PIZZORNE",
    "body": "– Appella \nalla villa ora perduta del Morteto nel piviere di S. Gennaro \nun istrumento del 15 gennajo 980, in cui trattasi di un \nlivello fatto da Guido vescovo di Lucca col suo fratello \nDonnuccio del fu Teudimundo, stipite della nobil famiglia \nda Porcari, e con Liutprando e Leone figli d’Ingelberto \nrelativo a tre case masserizie spettanti alla pieve di S. \nGennaro in Asilazia presso Petrognano, che cedè con tutti \ni redditi e decime dovute dagli abitanti delle diverse ville \ndi quel pievanato, cioè, di Laviano, Tufolo (Tofari) Vigna \nMorelli, Lamola, Flabbiana, Leccia, Petrognano, Morteto \necc.. – (MEM. LUCCH. T. V. P. III.)",
    "original_title": "MORTETO DELLE PIZZORNE",
    "page": 432,
    "slug": "morteto-delle-pizzorne",
    "byte_offset": 2734600
  },
  {
    "context": "in Val di Pesa.",
    "title": "MORZANO",
    "body": "– Casale ch’ebbe chiesa \nparrocchiale (S. Michele) riunita al popolo di S. Donato a \nLivizzano, nel piviere di Celiaula, Comunità Giurisdizione \ne circa 4 miglia toscane a settentrione di Montespertoli, \nDiocesi e Compartimento di Firenze. – Vedere \nLIVIZZANO in Val di Pesa.",
    "original_title": "MORZANO",
    "page": 432,
    "slug": "morzano",
    "byte_offset": 2735287
  },
  {
    "context": "nella Valle del Santerno.",
    "title": "MOSCHETA, o MOSCHETO",
    "body": "– \nVedere BADIA DI MOSCHETA, attualmente parrocchia \nsotto il titolo di S. Pietro a Moscheta nel piviere, \nComunità Giurisdizione e circa 4 miglia toscane a \nscirocco di Firenzuola, Diocesi e Compartimento di \nFirenze.",
    "original_title": "MOSCHETA, o MOSCHETO",
    "page": 432,
    "slug": "moscheta-o-moscheto",
    "byte_offset": 2735600
  },
  {
    "context": "(Muscia) nella Val di Sieve.",
    "title": "MOSCIA torrente",
    "body": "– Questo \ntorrente che scende dalla faccia occidentale \ndell’Appennino detto la Falterona per vuotarsi nella Sieve \nfra Dicomano e Turricchi, dà il nome a una contrada, \nsiccome lo diede per molti secoli al popolo di S. Michele a \nMoscia, ora nella chiesa di Londa, nel piviere di Frascole, \nComunità medesima di Londa, Giurisdizione di \nDicomano, Diocesi di Fiesole, Compartimento di Firenze. \nCotesta contrada trovasi rammentata sino dall’anno 997 in \nun ricordo dell’Arch. Arciv. di Firenze, quando il santo \nvescovo Podio concesse ad enfiteusi a due figli del fu \nPetrone un pezzo di terra posto nel piviere di S. Detole (S. \nDetale) in luogo appellato alla Moscia. \nLa chiesa parrocchiale di S. Michele a Moscia, che \nesisteva sino almeno dal secolo XIII lungo il torrente \nomonimo, fu portata via nel secolo XVII da una piena di \nquella fiumana, e quindi riedificata più in basso un’altra \nsulla testata del ponte di Londa sotto l’invocazione di S. \nAnsano, dove fu traslatato il parroco di Moscia, finché nel \n\n\n\n1795 in luogo della predetta venne eretta in parrocchiale \nla cappella della SS. Concezione di Londa. – Vedere \nLONDA.",
    "original_title": "MOSCIA torrente",
    "page": 432,
    "slug": "moscia-torrente",
    "byte_offset": 2735874
  },
  {
    "context": "(Muscianum) nel Val d’Arno fiorentino.",
    "title": "MOSCIANO",
    "body": "– \nContrada dove fu un castello omonimo, ridotto \nattualmente a casa torrita di un podere del Marchese \nVenturi-Garzoni posto sulla prominenza di una collina, da \ncui prendono il titolo due parrocchie; cioè, la sottostante \nprioria di S. Andrea a Mosciano, e S. Paolo, detto \nvolgarmente S. Polo, nel piviere di Giogoli, la prima nella \nComunità della Casellina, Giurisdizione della Lastra a \nSigna, la seconda nella Comunità di Legnaja, \nGiurisdizione del Galluzzo, Diocesi e Compartimento di \nFirenze, dalla qual città le due chiese di Mosciano sono 5 \nmiglia toscane a libeccio, o poco meno. \nI poggi di Mosciano fanno parte di quella piccola giogaja \nche da San Casciano alla Gonfolina circoscrive da ostro a \nponente il Val d’Arno sotto Firenze, con i vocaboli \nde’poggi degli Scopeti, della Romola, di Mosciano, di S. \nMartino alla Palma di Gangalandi e del Malmantile . \nLe due chiese parrocchiali di Mosciano sono situate circa \nmezzo miglio sotto la sommità della giogaja, S. Andrea a \ndestra, e S. Paolo a sinistra della strada volterrana che \nstaccasi dalla R. postale di Pisa al borgo di Legnaja per \nvarcare di mezzo a’ poggi di Mosciano e di là scendere a \nTorri in Va l di Pesa. \nPoche canoniche collegiate dopo le chiese cattedrali \npossono contare un’istituzione più remota di quella che \neresse in prepositura con capitolo di canonici secolari la \nchiesa di S. Andrea a Mosciano. \nAvvegnaché costà fino dalla metà del secolo XI si \nriunirono collegialmente a vita regolare diversi sacerdoti \nsotto il governo di un preposto privilegiato nel 1054 da \nGherardo vescovo di Firenze, e più solennemente protetto \ndallo stesso gerarca appena salito sulla cattedra di S. \nPietro col nome di Niccolò II. Ciò è reso manifesto da un \nbreve del 18 gennajo 1059 firmato in Mosciano stesso, \ndove quel Pontefice con alcuni cardinali e vescovi da \nFirenze in quel giorno si recò, per confermare a Giovanni \npreposto della chiesa di S. Andrea a Mosciano ed ai \nsacerdoti suoi confratelli ivi sotto la regola canonica \ncoabitanti tutte le sostanze mobili e immobili dai varj \ncompatroni alla stessa chiesa assegnate. I quali beni erano \nsituati ne’pivieri di Settimo e di Brozzi, in Greve, in S. \nPaolo, in Casignano e altrove, compresevi le decime, le \nofferte, le primizie e spontanee oblazioni, con diverse \naltre prerogative in quel privilegio designate; al quale \nbreve seguono le sottoscrizioni del Papa, del Cardinale \ndiacono Ildebrando, che fu poi PP. Gregorio VII, di \nGherardo Vescovo di Roselle, di Rozone arciprete della \ncattedrale fiorentina, e finalmente del Cardinale di Selva \nCandida, Umberto vescovo e bibliotecario della S. Sede, \nche nello stesso giorno 18 gennajo 1059 per ordine e alla \npresenza del Pontefice Niccolò II e degli altri personaggi \ntesté nominati consacrò due altari in S. Andrea a \nMosciano. \nCiò accadeva due giorni innanzi che il pontefice \nmedesimo assistito dai cardinali prenominati e da tre \nvescovi segnasse in Firenze un altro privilegio a favore \ndella restaurata basilica di S. Lorenzo diretto a Gisone suo \n\nrettore. \nI canonici peraltro di S. Andrea a Mosciano un secolo \ndopo abbracciarono la regola di S. Agostino, e fu allora \nquando il suo superiore appellossi priore. Tale lo qualifica \nuna bolla del Pontefice Alessandro III dell’anno 1170, e \nun breve dello stesso anno spedito nel 30 marzo in \nFabroro (ora la Badiuzza al Paradiso) da Giulio Vescovo \ndi Firenze, a favore di Angelo priore di S. Andrea a \nMosciano ed ai canonici suoi confratelli. – (ARCH. DIPL. \nFIOR. Carte de’Missionarj di Fir. – LAMI, Mon. Eccl. \nFlor.) Finalmente 16 anni dopo che il Pontefice Martino V \nebbe concesso la chiesa di S. Donato a Scopeto ai \ncanonici Agostiniani di S. Salvatore, il Pontefice Eugenio \nIV con breve segnato in Bologna li 4 ottobre del 1436 unì \nalla canonica di S. Donato a Scopeto il priorato di S. \nAndrea a Mosciano con tutti i suoi diritti e possessioni; lo \nchè fece in vista anche delle diminuite rendite di \nquest’ultimo priorato, per cui erano mancati i conventuali \na quella canonica. Per altro lo stesso Eugenio IV con altro \nbreve, dato in Firenze li 18 luglio 1439, conferì il priorato \ndi Mosciano a Bartolommeo di Tommaso Corbinelli, \nchierico poi canonico fiorentino con obbligo al beneficiato \ndi pagare ai canonici di Scopeto una pensione annua di \ncento fiorini d’oro, fino a chè nel 26 ottobre del 1455 il \nPontefice Callisto III diresse una bolla al santo Vescovo \nAntonino di Firenze, con la quale soppresse la dignità di \npriore nella chiesa di Mosciano, che unì perpetuamente al \npriorato di Scopeto, colla riserva di una pensione di fiorini \n40 a favore del priore commendatario canonico Corbinelli. \n– Vedere DONATO (S.) A SCOPETO. \nDopo soppressa la religione de’canonici di S. Salvatore \n(anno 1703), nel loro ultimo claustro di S.Jacopo \nOltr’Arno in Firenze entrarono i preti regolari della \nMissione, e a questi ultimi furono dati i beni col padronato \ndella chiesa di S. Andrea a Mosciano, che poi vennero \nalienati dal Principe, cui attualmente si spetta la collazione \ndella chiesa predetta. \nQuesto tempio, di grandezza più che mediocre, ha una \nsola navata, è fabbricato tutto di macigno squadrato, \nspecialmente la sua tribuna e la facciata costruite di pezzi \ndiligentemente commessi. Esso fa restaurato, nobilmente \ndecorato e dipinto per le cure del suo parroco nell’anno \n1815. Rispetto all’altra chiesa parrocchiale di S. Paolo a \nMosciano, anch’essa sino dal 1048 fu dotata e conferita \ndal suo patrono ai monaci di S. Miniato al Monte \nfiorentino o del Re insieme con la chiesa di S. Pietro a \nEma, sebbene la prima di esse fosse qualificata col \nvocabolo di S. Paolo a Petroniano, e l’altra di S. Pietro a \nCampagnano. \nCon tale indicazione infatti quella di S. Paolo è designata \nnella donazione del 1048, e in un privilegio del 16 aprile \n1065 diretto dal Pontefice Alessandro II ad Oberto abate \ndel Monastero di S. Miniato al Monte; mentre un secolo \ndopo la chiesa stessa aveva l’indicazione che \ncostantemente conservò di S. Paolo, ossia di S. Polo a \nMosciano. Ciò lo dimostra un breve del Pontefice Lucio \nIII spedito da Verona, nel marzo 1184, e un altro del 10 \nluglio 1246 di Ardingo Vescovo di Firenze a favore del \nmonastero medesimo di S. Miniato. – Ma appena che quà \nentrarono i monaci Olivetani (anno 1373) que’cenobiti, \ndopo essersi riservata una parte de’beni, rinnnziarono alla \nmensa arcivescovile di Firenze quattro chiese di \n\n\n\ncollazione tuttora dell’ordinario, fra le quali anche questa \ndi S. Paolo a Mosciano. \nIn quanto poi alla contrada di Mosciano; che costà vi \nfosse un castello, da cui essa ebbe il nome, ne spinge a \ncrederlo una torre superstite con una cisterna davanti alla \ncasa colonica di un podere di proprietà della prosapia \nmagnatizia Venturi, ora Garzoni, appellato tuttora del \nCastello, e di cui restano poche sostruzioni e un arco \nsotterraneo nella parte superiore del poggio e intorno alle \nbalze, sulle quali risiede la casa torrita, che è distante \ncirca 500 braccia a ponente della chiesa di S. Andrea a \nMosciano. \nQuesta casa con la torre è fondata sopra strati di una \nspecie di minuta poudinga calcare-silicea, composta di \nframmenti di altre rocce più antiche stritolate e \nconglomerate insieme con resti di conchiglie \npolitalamiche, nummuliti, lenticuliti ecc. \nCotesta qualità di terreno sedimentario meglio che altrove \nmanifestasi nel luogo detto il Masseto, ch’è un 500 passi a \nmaestro della torre del Castello , la cui giacitura presentasi \nin potenti strati inclinati verso settentrione con la base a \nostro e la direzione da levante a ponente. – La roccia è di \ncolor grigio tendente al ceruleo, di grana serrata e sonora \nal martello, suscettibile di prendere un buon pulimento, e \ncapace di prestarsi mirabilmente ad opere architettoniche \nper pilastri, colonne ecc. \nAllorché questa pietra marmorea ha ricevuto il lustro, che \ncostantemente mantiene, presenta l’aspetto di un vago \ngranito di tinta grigio-ceciata, donde gli fu dato il nome \nche porta di Granitello di Mosciano . Quantunque in tutta \nla costa di cotesti poggi, tanto a ponente come a levante \ndella chiesa di S. Andrea a Mosciano, si affacci quà e là \nun simile conglomerato, quello però che escavasi dai \npoggi del Masseto lungo la strada comunitativa rotabile, \nnegli effetti del sig. Giovanni Franceschi, è il più bello \nche finora siasi scoperto, non solamente per la varietà e \nminutezza dei frammenti dai quali è formato, quanto \nanche per la sua unitezza e solidità. \nLa qual roccia è quasi sempre incrostata intorno da un \naltro più grossolano conglomerato calcare di minute \nghiaje, il quale si estende per un gran tratto, e serve dirò \ncosì di mantello anche alla roccia sulla quale si adagia il \nGranitello testé rammentato. Consiste quest’ultima in una \ncalcarea argillosa fissile compatta, di aspetto cereo e di \ncolore plumbeo, volgarmente appellata pietra colombina. \nProbabilmente la causa di cotesta formazione devesi ad un \naltro fenomeno geologico che si manifesta in molti punti \ndi quei dintorni; poiché fra la chiesa di S. Paolo e la casa \ntorrita di Mosciano, specialmente sotto la villa detta \ndell’Arrigo, al pari che nel podere del Pratale sotto la \ncava del Masseto, si affacciano quà e là indizi non dubii \ndella plutonizzazione del macigno, dove più dove meno \nstato alterato e convertito in gabbro diallaggico, \ncomecché quest’ultima roccia nella parte più esposta sia \nstata dagli agenti meteorici sfacellata e ridotta in galestro \nrosso. Infatti nei poggi di Mosciano dopo il più evidente \nesemplare da me incontrato a Piazza, a Sala e a \nCamporgiano in Garfagnana, mi si è offerta nuova \noccasione di riconoscere costà non solo il passaggio \ngraduato del macigno (grès antico) alle rocce ofiolitiche e \nspecialmente al gabbro diallaggico, ma direi quasi una \nspecie di fusione delle pagliette di mica, che costituiscono \n\nuno degli elementi del macigno, in altrettante laminette di \ndiallaggio bronzite facenti parte del gabbro. \nAl qual proposito non debbo tralasciare di accennare ciò \nche tornerò a mettere in campo all’Articolo SAN \nCASCIANO di Val di Pesa (Comunità) relativamente \nall’altro fenomeno per cui esistono lungo la sommità \nde’monti che separano la Val di Pesa dalla Val di Greve, \ndei quali sono una continuazione i poggi di Mosciano, \nimmensi depositi di ciottoli di varia mole formati di \nmacigno e di alberese, che costituire dovevano un vasto \nletto del fiume in un’epoca forse contemporanea alla \ncomparsa delle rocce ofiolitiche dell’Improneta, di \nMosciano e di molti altri luoghi posti fra la Greve, la Pesa \ne l’Arno. \nMosciano finalmente diede cognome ed origine a varie \nillustri famiglie fiorentine, fra le quali mi limiterò a \nrammentare quel Trinciavella patrono della chiesa di S. \nAndrea a Mosciano, creduto da alcuni l’autore della \nfamiglia Nerli, quello che nel 1200 era uno dei consiglieri \ndel potestà di Firenze. Citerò un Mari da Mosciano che \nnell’anno 1302 cuoprì la carica di gonfaloniere della \nRepubblica Fiorentina. Farò menzione di Spinello da \nMosciano autore della nobil casa Spinelli, il quale come \nuomo guelfissimo fu messo al bando dell’impero da \nArrigo di Luxemburgo nel decreto fulminato li 13 \nfebbrajo 1313 dal Poggio Imperiale (ora S. Lucchese) \ncontro i Fiorentini; quello stesso Spinello da Mosciano \nche fu per tre volte gonfaloniere della repubblica, dalla \nquale venne inviato ambasciatore a Napoli dopo essere \nstato uno de’sei distinti cittadini destinati a oridinare e \npresedere all’edificazione della nuova Terra di Firenzuola. \nFinalmente portò il nome seco della contrada quel \nMosciano da Mosciano che nel 1313 fu gonfaloniere di \ngiustizia della Signoria di Firenze. \nLa parrocchia di S. Andrea a Mosciano nell’anno 1833 \nnoverava 641 abitanti. \nLa parrocchia di S. Paolo, o S. Polo nell’anno medesimo \nfaceva 139 abitanti.",
    "original_title": "MOSCIANO",
    "page": 433,
    "slug": "mosciano",
    "byte_offset": 2737082
  },
  {
    "context": "nel Val d’Arno inferiore.",
    "title": "MOSCIANO, o MUSCIANO (PIEVE DI)",
    "body": "– All’Articolo MONTOPOLI, di cui questa \nchiesa fu la prima battesimale, indicai l’ubicazione e il \nprimo documento conosciuto che la riguarda. – Al che \nadesso aggiungerò, qualmente porta tuttora il nome di \nMusciano una collinetta lungo la strada comunale che \nstaccasi dalla regia postale pisana allo stradone di \nVarramista per condurre al Castello di Marti; nella cui \ncollinetta forse fu il Casale omonimo, ed ora vi resta un \noratorio (S. Donnino a Musciano) dipendente dalla \nparrocchia di S. Maria Novella di Marti nella Comunità di \nPalaja; mentre il luogo dell’antica pieve di S. Pietro a \nMosciano è compreso, come dissi, nella Comunità di \nMontopoli presso la casa colonica del podere della Pieve. \nAlla stessa chiesa battesimale riferiscono due altri \ndocumenti, oltre quello dell’anno 746, recentemente \npubblicati nel T. V. P. III delle Memorie per servire alla \nstoria di Lucca; il primo del 21 maggio 949, ed il secondo \ndel 18 luglio 983. \nNel registro delle chiese della diocesi lucchese redatto nel \n1260, il piviere di S. Pietro a Mosciano aveva sotto di sé \nle seguenti 15 ville e contrade; 1. S. Stefano di Montopoli \n\n\n\n(ora pieve); 2. SS. Martino e Bartolommeo di Marti \n(Vedere MARTI); 3. S. Jacopo di Cambromusso (ignota); \n4. S. Barbara a Gabbiano (oratorio annesso a un benefizio \ndel capitolo d’Empoli); 5. S. Ilario di Montalto , nella cura \ndi Stibbio, (distrutta); 7. S. Andrea di Monte Foscoli \n(nella cura di Stibbio, senza esservi rimasta traccia di \nchiesa); 8. S. Andrea a Monte vecchio (fu demolita nel \n1592); 9. S. Maria di Valiano (forse la stessa di S. \nMartino di Vajano, distrutta nel 1592); 10. S. Maria al \nPorto, (forse al luogo detto ora le Porte fra S. Romano e \nl’Arno); 11. S. Giusto di Marti (distrutta fra Usigliano e \nMarti); 12. S. Pietro di Usigliano (esiste fra Palaja e \nMarti); 13. S. Frediano di Marti (interdetta); 14. S.Jacopo \ndi Monte, (ora detto S.Jacopino, oratorio pubblico sotto S. \nRomano); 15. S. Michele di Limite (presso la ripa sinistra \ndell’Arno sotto S. Romano, attualmente interdetta); la \nqual ultima chiesa fu rammentata all’Articolo \nMONTOPOLI.",
    "original_title": "MOSCIANO, o MUSCIANO (PIEVE DI)",
    "page": 434,
    "slug": "mosciano-o-musciano-pieve-di",
    "byte_offset": 2749176
  },
  {
    "context": "sopra Grosseto nella Valle inferiore dell’Ombrone sanese.",
    "title": "MOSCONA",
    "body": "– Castello da lunga mano diroccato \nsopra un poggio che diede il vocabolo ad una chiesa \nplebana, nella Comunità Giurisdizione Diocesi e \nCompartimento di Grosseto, dalla qual città il castellare di \nMoscona è 4 miglia toscane a settentrione grecale. \nCotesto monte che si alza 544 braccia sopra il mare è \nl’ultimo di quelli che si avanzano lungo la ripa destra \ndell’Ombrone nella pianura grossetana. Esso scende quasi \na picco dalla parte che guarda ponente, dove trovansi a \nsuoi piedi le Terme rosellane presso la strada R. \ngrossetana, mentre a levante lambisce la sua base il fiume \nprenominato. \nPer quanto manchino memorie da potere notiziarci sul \ncastello di Moscona che Fazio degli Uberti nel suo \nDittamondo non so perché appellasse Guascona , pure le \nvestigia delle sue mura fanno supporre che l’origine \ndebba essere piuttosto antica, essendo che una parte di \nesse è a opera reticolata, coperta da forte intonaco colorito \ndi rossigno tuttora superstite sul muro di alcune stanze \nrovinate. – Giorgio Santi nel suo Terzo viaggio per la \nprovincia inferiore senese visitando il poggio di Moscona \ndescrisse con qualche dettaglio le rovine di quel castello, \nche riconobbe essere stato circondato da un triplice \nrecinto di mura, costruite di pietra calcarea semigranosa \nscavata nel poggio stesso. – Egli riscontrò nell’area del \nsecondo recinto le vestigia di sparse casupole e di altre \nfabbrichette rasate al suolo. Il terzo e più alto recinto \ncircolare che occupa la sommità pianeggiante del monte \ndi Moscona, sembra aver servito ad uso di fortilizio; \nessendoché quella torre circolare alta circa 24 piedi, \nsebbene in parte diroccata, ha una periferia di circa 150 \nbraccia. – Essa pure è fabbricata dell’istessa pietra \ncalcarea lavorata e commessa insieme con cemento. Evvi \nuna cisterna con sotterraneo, e vi sono due porte, una a \nlevante e l’altra a ponente, senza indizio però di finestre \nnè di feritoje, o di altre superiori aperture. \nIn quanto poi alla perduta pieve di Moscona, la cui \nubicazione probabilmente appella al poggio della \nCanonica, esiste ricordo della sua esistenza sino alla \nprima metà del secolo XIV in un documento del dì 8 \nluglio 1331, citato all’Articolo GROSSETO (Vol. II. pag. \n\n541), quando il priore del monastero di Sestinga si appellò \ncontro un decreto vescovile emanato dal prete Cenni \npievano della pieve di Moscona a nome di Agnolo \nvescovo di Grosseto, di cui il detto parroco era vicario.",
    "original_title": "MOSCONA",
    "page": 435,
    "slug": "moscona",
    "byte_offset": 2751397
  },
  {
    "context": "",
    "title": "MOSSE (PONTE ALLE)",
    "body": "– Vedere PONTE ALLE MOSSE presso FIRENZE.",
    "original_title": "MOSSE (PONTE ALLE)",
    "page": 435,
    "slug": "mosse-ponte-alle",
    "byte_offset": 2753969
  },
  {
    "context": "in Val d’Orcia.",
    "title": "MOSSONA, o MOJONA",
    "body": "– Vedere \nMOJONA .",
    "original_title": "MOSSONA, o MOJONA",
    "page": 435,
    "slug": "mossona-o-mojona",
    "byte_offset": 2754039
  },
  {
    "context": "già al MONASTERO DI SICHERADI, ora MONSAGRATI nella Valle del Serchio.",
    "title": "MOSTESIGRADI, o MONSTESIGRADI (PIEVE DI)",
    "body": "Ecco uno degli esempi più persuadenti per convincere \nsulla fallacia di tante etimologie che taluni pretendono \nassegnare all’origine incerta di alcune terre e castelli. \nImperocché la pieve di S. Reparata, attualmente detta a \nMonsagrati , nei secoli XIII e XIV fu qualificata col \nvocabolo di Monstesigradi , mentre la stessa chiesa \nplebana avanti il mille portava l’indicazione del \nMonastero appellato Sicheradi. – A dimostrazione di \nquesto vero basteranno due istrumenti del 19 febbrajo \nanno 766 e 28 febbrajo anno 961, pubblicati nel T. IV. e \nV. delle Memorie lucchesi, nelle quali scritture, \nall’occasione di rammentare la pieve di S. Reparata a \nMonsagrati , essa fu qualificata: sita loco et finibus prope \nEcclesia MONASTERIO quod dicitur SICHERADI. – \nVedere MONSAGRATI.",
    "original_title": "MOSTESIGRADI, o MONSTESIGRADI (PIEVE DI)",
    "page": 435,
    "slug": "mostesigradi-o-monstesigradi-pieve-di",
    "byte_offset": 2754101
  },
  {
    "context": "(Castrum Mutronis) nel littorale di Pietrasanta.",
    "title": "MOTRONE, o MUTRONE",
    "body": "Rocca distrutta nel principio del \nsecolo XIX i cui ruderi veggonsi tuttora presso la riva del \nmare, nella parrocchia di S. Rocco a Capezzano, \nComunità Giurisdizione e circa due miglia toscane a ostro \ndi Pietrasanta, Diocesi di Pisa, già di Lucca, \nCompartimento pisano. \nLa rocca di Motrone era in origine fondata sulla battuta \ndel mare, che si è discostato un quarto di miglio dalle sue \nrovine, lungo l’antica via regia dalla quale prese il nome \nViareggio, presso lo sbocco del fiume di Seravezza, \nappellato costà il fosso delle Prata, o Fiumetto , già Fiume \nvecchio della Versilia. \nÈ cosa incerta per me, se questo luogo di Motrone \nprendesse il vocabolo da un fosso o canale del territorio di \nCamajore rammentato in una membrana lucchese del 7 \ngennajo 810, riguardante la compra fatta da Jacopo \nvescovo di Lucca di vari pezzi di terra del distretto di \nNocchi sopra Camajore, alcuno dei quali terreni confinava \ncol rio appellato Mutrone, o Motrone. – (MEMOR. \nLUCCH. T. V. P. II.) \nIn una carta del 2 settembre 954 pubblicata di fresco nella \nP. III T. V delle Memorie per servire alla storia di Lucca, \nrelativamente ad una permuta di beni posti in Versilia di \npertinenza della pieve di S. Felicita in Val di Castello, è \nrammentato un Cafaggio presso Mutrone confinante con \nla selva di Capezzano, d’appresso al rio di Motrone si fa \nparola in altro istrumento (ERRATA: del 25 agosto) del 25 \n\n\n\nsettembre 983, ivi pubblicato. \nNon dirò col Tegrimi biografo di Castruccio che il \nCastello di Motrone sia stato anticamente un sepolcreto, \nmentre gli Annali di Caffaro lo qualificano un porto fino \ndal secolo XII, quando i Genovesi uniti ai Lucchesi \ninnalzarono sulla riva del mare la prima torre di legno, \nstata poi dal Comune di Lucca convertita in un fortilizio \ndi materiale, che l’annalista Beverini descriveva presso a \npoco così: \nMotrone per sito, per opere e per valore della sua \nguarnigione era una rocca sicurissima, poiché per un lato \ndal mare e per l’altra parte da una gran fossa trovavasi \ncinta e difesa. Avvegnaché questa fortezza presentava una \nfigura quadrata con quattro torri pure quadrate ai suoi \nangoli, e una quinta torre in mezzo maggiore delle altre, \nalta da terra 40 cubiti. \nIo non saprei se fosse stata ridotta a tale stato la rocca di \nMotrone tosto che ai Lucchesi per forza d’armi nel 1172 \nriescì di ritorla ai Pisani che l’avevano due anni innanzi \noccupata, e che scambievolmente più tardi ripresero nelle \nguerre sotto l’impero di Federigo II fra i due popoli \nguerreggiate. \nSo bene che consideravasi a quel tempo Motrone un \nfortilizio di tale importanza, che nella pace del 1254 i \nFiorentini arbitri delle parti belligeranti misero fra i patti, \nche i Pisani dovessero restituire questa rocca ai Lucchesi. \n– (Annal. Lucens.) \nChe se allora dai Pisani quella consegna non fu eseguita, \nvi si trovarono però costretti due anni dopo (1256) \nallorché in conseguenza della vittoria riportata a S.Jacopo \na Metato in Val di Serchio i Pisani dovettero accettare \ndall’oste condizioni molto più dure di quelle del 1254; \nuna delle quali fu la consegna alle armi de’Fiorentini della \nrocca di Motrone, affinchè ne disponessero a loro volontà. \nFu in quella circostanza che rifulse splendidissima la virtù \nspartana di un senatore della repubblica fiorentina; voglio \ndire di Aldobrandino Ottobuoni, il quale avendo proposto \nin consiglio alla Signoria, che la fortezza di Motrone per \nesser troppo di lungi dal territorio fiorentino si dovesse \natterrare piuttosto che conservare, trovò quella \nproposizione molti fautori in senato; nè altro restava che \nnella tornata del giorno appresso di passarla ai voti. E fu \nallora che i Pisani per mezzo di un fedele ministro fecero \nprofferire segretamente all’Ottoboni quattro e più mila \nfiorini d’oro, purché egli facesse opera davanti al senato \nfiorentino che Motrone si disfacesse. Ciò bastò \nall’Aldobrandino, che, sebbene non molto agiato di beni \ndi fortuna, era ricchissimo di onore, per accorgersi quanto \nfosse per essere contraria all’interesse della patria la sua \nprima proposizione. Dondechè tornato il dì seguente in \nconsiglio, con tanta pacatezza di animo e buone ragioni \nperorò in senso tutto contrario alla opinione esposta nel \ngiorno antecedente, che seppe indurre i suoi colleghi già \npropensi al far atterrare, a custodire invece per la \nrepubblica il forte di Motrone. La quale rocca per decreto \npubblico si dichiarò che si conservasse illesa dai \nFiorentini, dai quali fu poi ai Lucchesi loro alleati \nfedelmente riconsegnata. – Ma la rabbia de’ghibellini \ndopo la vittoria di Montaperto si rivoltò anche contro \nLucca; il cui governo allora guelfissimo non potè \nulteriormente resistere, sicché i Lucchesi nel 1264 furon \ncostretti di consegnare la rocca di Motrone alle truppe del \n\nC. Guido Novello vicario pel re Manfredi in Toscana. Con \ntuttociò non riescì lungo il trionfo de’Pisani e del \nghibellino partito, mentre la loro speranza e sostegno \nmaggiore mancò col re Manfredi a Benevento nell’estate \ndel 1266; dondechè poterono i Lucchesi ottenere dal re \nCarlo d’Angiò quello che a forza d’armi egli ben presto \nriconquistò, il forte di Motrone. – (Annal. Lucens. ad ann. \n1267.) \nEra costantemente Motrone sotto il dominio de’Lucchesi, \nquando il loro signore e capitan generale, Castruccio degli \nAntelminelli, al dire del suo biografo Tegrimi, ordinò \nintorno a quella rocca opere di difesa maggiore, tentando \ndi riunire costà in un solo alveo tutte le acque che \nscendono dai monti della Versilia alla marina di \nPietrasanta, e volendo ampliare il bacino di quello scalo \nper ridurlo, se fosse stato possibile a guisa di porto \nsuscettibile di ricevere barche maggiori. Ma la morte del \nvaloroso capitano lucchese scombussolò i più vasti \nprogetti economici e politici di quell’uomo straordinario, e \nMotrone ricadde ben presto in poter dei Pisani. Tale era lo \nstato di Motrone quando vi sbarcò il celebre Petrarca \ndurante la guerra battagliata nel 1343 fra Luca Visconti \nsignor di Milano, e i Pisani che con somma forza il suo \nMotrone difendevano. – Vedere LERICI. (FR. PETRAR. \nEpist. famil. Lib. V N.° 3.) \nMa appena che i Lucchesi per opera di Carlo IV furono \nemancipati dalla dipendenza del governo di Pisa (anno \n1379, i loro Anziani decretarono una magistratura \nde’consoli di mare, affinchè procurasse la sicurezza alle \nmerci e ai mercadanti nel porto di Motrone. – \n(BEVERINI, Annal. Lucens.) \nFinalmente questo fortilizio trovandosi sul confine \naustrale della comunità di Pietrasanta, venne staccato nel \n1513 dal dominio lucchese a tenore del lodo pronunziato \ndal Pontefice Leone X, che assegnò quel territorio alla \nRepubblica fiorentina, dalla quale passò nei Granduchi di \nToscana. – \nIl governo di quella e di questi tenne in Motrone una \npiccola guarnigione fino a che caduta la Toscana sotto il \nregime francese, Motrone in un bel giorno dalle navi \ninglesi a furia di cannonate fu sino ai fondamenti distrutto. \n– Vedere PIETRASANTA, Comunità.",
    "original_title": "MOTRONE, o MUTRONE",
    "page": 435,
    "slug": "motrone-o-mutrone",
    "byte_offset": 2755024
  },
  {
    "context": "già MUTRONE nella Valle del Serchio.",
    "title": "MOTRONE",
    "body": "– \nCasale che dà il nomignolo ad una chiesa parrocchiale (S. \nGiusto) nel priorato foraneo di Coreglia, Comunità e circa \n4 miglia toscane a ponente-maestrale del Borgo a \nMozzano, Giurisdizione del Bagno, Diocesi e Ducato di \nLucca. \nRisiede sopra il fianco di un contrafforte dell’Alpe \nApuana che scende verso scirocco lungo la fiumana \nappellata Torrita Cava sino alla ripa destra del Serchio, \nassai dappresso al confine lucchese con la Garfagnana \nmodenese. \nFu questo Casale di Motrone sino dal secolo X dai vescovi \ndi Lucca concesso in feudo ai nobili di Versilia e di \nAnchiano. A conferma di questo vero esistono varie \npergamene nell’Arch. Arciv. Lucch. anteriori al mille, fra \nle quali ne rammenterò una del 16 luglio 995, allorché il \nVescovo Gherardo allivellò a un tal Ildeberto, chiamato \nIldizio sei poderi, ossiano case masserizie, due delle quali \n\n\n\nsituate in loco Moteroni, insieme con la chiesa dedicata a \nS. Giusto, posta nello stesso casale, a condizione di \npagare per annuo censo alla sua mensa 60 denari \nd’argento. – (MEMOR. LUCCH. T. V. P. III.) \nNel catalogo delle chiese della diocesi lucchese, scritto \nnel 1260, la chiesa di S. Giusto a Motrone era compresa \nnel pievanato di Decimo, attualmente sotto il priorato di \nCoreglia. \nLa parrocchia di S. Giusto a Motrone nel 1832 contava \n217 abitanti.",
    "original_title": "MOTRONE",
    "page": 435,
    "slug": "motrone",
    "byte_offset": 2755024
  },
  {
    "context": "in Val di Magra.",
    "title": "MOTTA (LA)",
    "body": "– Piccolo Casale nella \nparrocchia di S. Venanzio a Cerignano, Comunità \nGiurisdizione e appena un terzo di miglia toscane a \nlevante-scirocco di Fivizzano, Diocesi di Pontremoli, già \ndi Luni-Sarzana, Compartimento di Pisa. \nRisiede in costa sulla pendice occidentale del Monte \nChiaro che scende a Fivizzano fino al Rosaro . \nIn cotesto casalecchio nacque verso la metà del secolo \nXIV il poeta Giovanni Manzini da Fivizzano, che fu \nistruttore di Gabbriello Maria Visconti, cui il padre lasciò \nil governo di Pisa, dove nel 1404 il Manzini cuoprì a \nnome di questo signore la carica di potestà e capitano. – \n(TRONCI, Annal. Pis.) \nII Manzini lasciò varie lettere MSS. pubblicate dal Pad. \nLazzeri ne’suoi Anecdota Romana. Fra quelle dallo stesso \ngesuita, estratte da un codice del Collegio Romano, non \nsarà inutile per noi indicare il loro titolo e i nomi dei \npersonaggi cui furono dirette. \nLa prima lettera, scritta intorno al 1388 la diresse al figlio \ndi Pasquino de’Cappelli suo allievo, cui dà notizia della \nconquista di Verona fatta da Galeazzo Visconti. – La \nseconda è diretta allo stesso Galeazzo Visconti per \nconfortarlo sulla morte di Bianca di Savoja di lui madre. – \nLa terza verte sopra il Pontefice Urbano VI e sulla pace \nristabilita (circa l’anno 1389). – La quarta è diretta a \nFrancesco di Bartolommeo Casini archiatro di Urbano VI. \n– La quinta discorre di una sua gita da Sarzana, dov’era a \nstudio, a Fivizzano. – La sesta è scritta nel 1388 al \nbresciano Andreolo de Ochis, per dargli contezza \nspecialmente della morte del Petrarca, il cui racconto è \nalquanto diverso da quello di altri biografi del sommo \ncantore, e tanto più meritevole di fede in quanto chè il \nManzini scriveva questa lettera 14 anni dopo il caso \navvenuto; dicendo che il Petrarca fu trovato morto col \ncapo sopra un libro nella sua biblioteca, nel modo stesso \nche era avvenuto al pontefice Urbano V. – La settima \nlettera fu diretta a Giovanni detto dell’Orologio da \nPadova (Gio. Dondo inventore degli orologi da torre). – \nL’ottava a Rizardo de’Villani consigliere di Galeazzo \nVisconti. – La nona dà un’idea della peste che allora \nserpeggiava e della principale occupazione dell’autore \nnel’istruire il figlio di Pasquino de’Cappelli. – La decima \ndel 14 gennajo 1388 è diretta a Jacopo del Verme \nconsigliere di Galeazzo signor di Milano. Tratta di una \nprovocazione letteraria; oltre di ciò vi si rammenta il \nmarchese Spinetta Malaspina di Fivizzano che il Manzini \ndichiara di lui signore. – La decimaprima del 13 febbrajo \ndi detto anno è la risposta d’Jacopo del Verme. – La \ndecimaseconda è diretta a Benedetto, e la decimaterza al \ndi lui fratello Lorenzo, figli entrambi di Pietro \n\nGambacorti signor di Pisa; l’ultimo dei quali fu ucciso \ninsieme col padre nel 1392 da Jacopo Appiano. – La \ndecimaquarta al nobil Francesco di Dallo studente in \nBologna. – La decimaquinta al predetto Lorenzo \nGambacorti con l’avviso che il Benincasa, famigliare \nde’Gambacorti, era venuto delegato a Galeazzo Visconti – \nLa decimasesta è una lettera officiosa inviata a Battista di \nMarciaso in Lunigiana. – La decimasettima è indiritta al \nMarchese Spinetta Malaspina figlio di Gabbriello e \nfratello di Azolino di Fivizzano di lui padrone. – La \ndecimottava è una risposta del Manzini a una provoca \nletteraria inviatagli da Giovanni de’Travesi maestro di \nbelle lettere. – La decimanona è scritta da Pavia li 17 \ngennajo 1388 al magnifico Benedetto de’Gambacorti, in \ncui lo informa di una navigazione fatta per canale o per \nfiume (forse pel Ticino o pel Navilio) e si sottoscrive: \nJohannes Manzinus de Motta. – La ventesima datata dagli \naccampamenti di Galeazzo Visconti, è diretta al Prof. di \ngrammatica maestro Ippolito da Parma. – Con la \nventesimaprima scrive al preclaro Pasquino de’Cappelli \nonorevole segretario del signor di Milano. – La \nventesimaseconda inviata a maestro Bartolommeo del \nRegno, Prof. di grammatica in Bologna, porta la data del \n22 marzo 1388. – Nella ventesimaterza a Matteo da Pescia \ndescrive la Val di Nievole e l’amenità della medesima \ndove l’autore trovò che fiorivano a tempo medesimo tre \nrari ingegni, cioè Coluccio da Stignano, Matteo da Pescia \ne il fratello di quest’ultimo. – La ventesimaquarta è diretta \nal perito uomo Giov. Belardo da Parma. – La \nventesimaquinta è la risposta a una lettera di amicizia del \nvicentino Antonio de’Loschi poeta. – La ventesimasesta \nall’amico Filippo di Val di Aosta. – La ventesimasettima \nal magnifico Andreazzo Cavalcabò di Cremona. – La \nventesimaottava a Pasquino de’Cappelli scritta dal figlio \ndi lui affidato alla cura letteraria del Manzini. – La \nventesimanona a Guglielmo de’signori d’Aragona. – La \ntrentesima al medico maestro Ugone del Regno, è una \nlettera di condoglianza sulla morte del fratello. – La \ntrentesimaprima al suo fratello Antonio Manzini, ortatoria \nalla virtù. – La trentesimaseconda è inviata a maestro \nTebaldo da Como medico fisico in risposta ad altra di lui; \nnella quale si sottoscrisse: Johannes Manzinus de Motta \nde Lunexana . – La trentesimaterza a Bartolommeo degli \nOradini di Carrara suo zio materno. – La trentesimaquarta \nfinalmente è diretta a Ippolito da Parma, che il Manzini \nchiama suo maestro, nella quale tratta dell’imitazione \nde’più celebri scrittori. \nChe Giovanni Manzini fosse nato nella villa della Motta e \nnon già a Ponzano, come fu creduto dal bizzarro poeta \nCesare Orsini, denominato Maestro Stoppino , oltre la \ndichiarazione da lui stesso fatta appiè di due lettere \n(decimanona e trentesimaprima) qui sopra indicate, lo \nqualifica una lettera officiale che scriveva li 14 marzo \n1404 da Casola di Lunigiana Giovanni Sernicolai, ivi \npotestà, a Paolo e Guinigi Signor di Lucca, dalla quale \nrisulta che mess. Giovanni Manzini in quel mese era \ntornato in patria. – Vedere CASOLA, e CERIGNANO in \nVal di Magra. \nDi un’altra opera del Manzini ignorata dal Pad. Lazzari, e \nresa di pubblico diritto dal Baluzi nel T. IV pag. 127 e \nsegg. delle sue Miscellanee, devesi la scoperta al dotto \nArciv. lucchese Gio. Domenico Mansi. Consiste essa in \n\n\n\nun estratto di varie cronache, delle quali Mons. Manzi \ndice, che fu autore l’egregio dottore nell’uno e l’altro \ndiritto D. Giovanni Manzini, oriundo del castel di \nFivizzano in Lunigiana. \nLa qual sinopsi di cronache per asserto del Manzini \nmedesimo fu scritta da lui nella biblioteca di Berna nel \nmarzo del 1401. Ed è lì, dove facendo menzione della \nguerra tra Gio. Galeazzo conte di Virtù e Francesco di \nCarrara, dice, che a que’tempi fioriva un altro fonte di \neloquenza in Coluccio di Piero cancellier fiorentino che \negli appella suo maestro, siccome suoi precettori per \negual modo sono ivi qualificati Giovanni Baldo e Angelo \nperugino.",
    "original_title": "MOTTA (LA)",
    "page": 437,
    "slug": "motta-la",
    "byte_offset": 2763625
  },
  {
    "context": "in Val di Fine.",
    "title": "MOXI (S. QUIRICO A)",
    "body": "– Vedere BADIE (LE DUE).",
    "original_title": "MOXI (S. QUIRICO A)",
    "page": 438,
    "slug": "moxi-s-quirico-a",
    "byte_offset": 2770594
  },
  {
    "context": "nel Littorale toscano.",
    "title": "MOZZA (TORRE)",
    "body": "– Vedere \nLITTORALE TOSCANO.",
    "original_title": "MOZZA (TORRE)",
    "page": 438,
    "slug": "mozza-torre",
    "byte_offset": 2770663
  },
  {
    "context": "nella Valle superiore del Serchio.",
    "title": "MOZZANELLA, o MOZZANELLO di Garfagnana",
    "body": "– Casale con chiesa \nparrocchiale (S. Salvatore) già convento di frati romitani \nAgostiniani nella Comunità di Castiglione, Giurisdizione \ndi Castelnovo di Garfagnana, Diocesi di Massa Ducale, \ngià di Lucca, Ducato di Modena. \nÈ posto in costa sulla ripa destra del torrente detto \nMozzanella, influente alla sinistra del Serchio a Pontecosi, \ncirca un miglio sotto il Casale di Mozzanella. \nDel convento de’romitani Agostiniani di Mozzanella il \nPacchi nelle sue Memorie della Garfagnana indica alcuni \nricordi del secolo XIII, fra i quali una carta del 1251, nella \nquale si nomina Fr. Mauro priore di Mozzanello, \nintervenuto al capitolo generale della sua religione. \nCotesto convento di Mozzanello doveva fare l’annua \nofferta di mezza libbra di cera alla mensa vescovile di \nLucca. Dopo soppressa questa famiglia di Asostiniani, la \nchiesa di S. Salvatore a Mozzanella fu eretta in \nparrocchiale sotto il priorato di Casliglione. \nLa parrocchia di S. Salvatore a Mozzanella nel 1832 \nnoverava 133 abitanti.",
    "original_title": "MOZZANELLA, o MOZZANELLO di Garfagnana",
    "page": 438,
    "slug": "mozzanella-o-mozzanello-di-garfagnana",
    "byte_offset": 2770736
  },
  {
    "context": "in Val di Sieve.",
    "title": "MOZZANELLO",
    "body": "– Casale con chiesa \nparrocchiale (S. Lorenzo a Mozzanello, o alla Collina) già \ndel piviere di S. Gavino Adimari, attualmente sotto quello \ndi Barberino di Mugello, nella cui Comunità \nGiurisdizione è compreso, Diocesi e Compartimento di \nFirenze. \nRisiede in un poggio appartenente al contrafforte che \nscende dall’Appennino di Monte Piano, fra la Valle del \nBisenzio e quella superiore della Sieve, quasi tre miglia \ntoscane a maestrale di Barberino. \nDa un istrumento del 24 aprile 1042 citato all’Articolo \nCERCINA si rileva che fino d’allora possedevano in \nMozzanello i nobili da Cercina e da Barberino – Vedere \nCOLLINA (S. LORENZO ALLA).",
    "original_title": "MOZZANELLO",
    "page": 438,
    "slug": "mozzanello",
    "byte_offset": 2771839
  },
  {
    "context": "in Val di Merse.",
    "title": "MOZZETO",
    "body": "– Casale perduto, la cui \nchiesa faceva parte del distrutto piviere di Sorciano nel \ndistretto giurisdizionale di Radicondoli. La chiesa di \nMozzeto è citata come esistente nel sinodo diocesano \nvolterrano del 1356. – Vedere SORCIANO.",
    "original_title": "MOZZETO",
    "page": 438,
    "slug": "mozzeto",
    "byte_offset": 2772533
  },
  {
    "context": "nella Valle del Rabbi in Romagna.",
    "title": "MOZZICONE (MONTE)",
    "body": "– È un contrafforte dell’Appennino che scende \ndalle spalle del monte di Falterona fra la Valle del Rabbi e \nquella del Bidente, la cui altezza misurata dal Pad. \nGiovanni Inghirami fu trovata di braccia 1651 sopra il \nlivello del mare. – Vedere PREMILCORE, Comunità.",
    "original_title": "MOZZICONE (MONTE)",
    "page": 438,
    "slug": "mozzicone-monte",
    "byte_offset": 2772803
  },
  {
    "context": "in Val d’Elsa.",
    "title": "MUCCHIO",
    "body": "– Casale che ha dato il nome ad \nuna prioria abbaziale distrutta (S. Pietro) e ad una porta \ncastellana abbattuta nella Terra di San Gimignano, da cui \nMucchio era circa due miglia toscane a maestro, nella \nComunità e Giurisdizione medesima, Diocesi già di \nVolterra, ora di Colle, Compartimento di Siena. \nNel tempo che la chiesa di S. Pietro di Mucchio dipendeva \ndal pievano di San Gimignano, cui la confermò il \nPontefice Onorio III mediante breve del 3 agosto 1220, il \nCasale omonimo sembra che fosse uno dei tanti feudi fino \ndal 1186 da Arrigo VI assegnati a Ildebrando Vescovo di \nVolterra, al cui successore, i Vescovi Pagano, nel 1224 \ndall’Imperatore Federigo II vennero confermati. \nLa chiesa di Mucchio fu poi ceduta ai monaci \nCamaldolensi della non lontana badia di S. Pietro a \nCerreto, i quali ne istituirono un priorato dipendente \ndall’abate di quest’ultimo monastero. Concorrono a \ndimostrarlo varie pergamene di S. Michele in Borgo di \nPisa state pubblicate dagli Annali Camaldolensi; fra le \nquali una del 1282 che tratta della restaurazione da farsi \nalla chiesa di S. Pietro di Mucchio a spese di quei \ncenobiti. Anche un istrumento dell’anno 1335, rogato \nnello stesso claustro: Actum in Abbatia Mucchi , rammenta \nun don Martino monaco Camaldolense, priore di S. Pietro \ndi Mucchio.",
    "original_title": "MUCCHIO",
    "page": 438,
    "slug": "mucchio",
    "byte_offset": 2773137
  },
  {
    "context": "nel Val d’Arno aretino.",
    "title": "MUCCIAFORA",
    "body": "– Una delle \ncontrade o Casali del piviere della Chiassa che facevano \nparte delle 14 sezioni del quartiere omonimo una delle \nCamperie di Arezzo innanzi che la legge del 7 dicembre \n1771 riunisse le stesse Camperie in un sol corpo \namministrativo della Comunità medesima.",
    "original_title": "MUCCIAFORA",
    "page": 438,
    "slug": "mucciafora",
    "byte_offset": 2774490
  },
  {
    "context": "in Val di Pesa.",
    "title": "MUCCIANA, o MUCCIANO",
    "body": "– Casale \ncon chiesa parrocchiale (S. Jacopo) nel piviere, Comunità \nGiurisdizione e circa due miglia toscane a ponente di San \nCasciano in Val di Greve, Diocesi e Compartimento di \nFirenze. \nÈ posto in piaggia sulla schienia de’poggi della Romola \npresso la loro base bagnata dal fiume Pesa. \nRammenta questo luogo di Mucciano un’istrumento della \nbadia di Passignano del marzo 1100, rogato in Vicchio \ndell’Abate, giudicaria fiorentina. Con esso Berardo figlio \ndi Uberto insieme con Berta figlia di Benno di Ranieri sua \nmoglie donarono alla badia di Passignano tutta la porzione \n\n\n\ndi beni spettanti alla predetta donna situati nel castello di \nRipa in Val di Pesa e nelle corti di Albignaula (ora \nBignola) e di Mucciana. \nAnco nel 1189 la stessa badia acquistò il mulino di \nMucciana in Pesa mediante donazione fattale da \nIldebrandino del fu Orlandino e da Sobilla sua moglie, \ncon atto rogato a Castel Vecchio nel piviere di S. \nPancrazio. – Vedere CASTEL VECCHIO in Val di Pesa. \nInfatti la chiesa di Mucciana fu per lunga età di \ngiuspadronato dell’abate vallombrosano di Passignano \nche la conferiva alternativamente col popolo. – \nAttualmente è di data del Granduca. \nLa parrocchia di S.Jacopo a Mucciano nel 1833 aveva 132 \nabitanti.",
    "original_title": "MUCCIANA, o MUCCIANO",
    "page": 438,
    "slug": "mucciana-o-mucciano",
    "byte_offset": 2774809
  },
  {
    "context": "in Val di Sieve.",
    "title": "MUCCIANO, e MOCCIANO",
    "body": "– Casale \ncon chiesa parrocchiale (S. Agata), cui è annesso \nS.Jacopo a Pianezzole, nel piviere di S. Giovanni \nMaggiore, Comunità Giurisdizione e circa 3 miglia \ntoscane a settentrione-grecale del Borgo S. Lorenzo, \nDiocesi e Compartimento di Firenze. \nÈ posto lungo il torrente Elsa, a levante della strada \nmaestra faentina presso le falde dell’Appennino di Ronta \ne Casaglia. – La chiesa parrocchiale di struttura antica \nrisiede sopra un poggio. \nAnche nel comunello di questo Mucciano ebbero podere i \nvescovi di Firenze fino dal secolo XII, quando pagavano \nalla stessa mensa un tributo di grano i figli e discendenti \ndi Tignoso da Mucciano. È compresa in questo popolo \nuna tenuta con comoda villa signorile e annesso oratorio \ndei Marchesi Torrigiani, già Minerbetti, chiamata il \nCorniolo , la quale tenuta un dì apparteneva in parte alla \ncasa magnatizia Minerbetti, e in parte alla famiglia Ricci \ndi Firenze. \nNon meno bella è la villa detta la Casa già dei marchesi \nNiccolini, ora Martini, e in tempi anteriori dei signori \nDella Casa , dalla qual famiglia discese il celebre \nmonsignor Giovanni Della Casa. \nLa parrocchia di S. Agata a Mucciano nel 1833 contava \n25 abitanti.",
    "original_title": "MUCCIANO, e MOCCIANO",
    "page": 439,
    "slug": "mucciano-e-mocciano",
    "byte_offset": 2776118
  },
  {
    "context": "fra la Valle dell’Arbia  e quella dell’Ombrone senese.",
    "title": "MUCIGLIANI, e MUCIGLIANO",
    "body": "– Castello distrutto, dove \nsono poche case da contadini con chiesa parrocchiale (S. \nAndrea) nel piviere di Vescona, Comunità Giurisdizione e \ncirca 7 miglia toscane a maestrale di Asciano, Diocesi di \nArezzo, Co mpartimento di Siena. \nRisiede sulla sommità di una collina marnosa situata un \nmiglio circa a grecale della villa Vescona e della strada R. \nLauretana, la cui schiena volta a levante acquapende nella \nValle dell’Ombrone, mentre per gli altri lati dalla collina \ndi Mucigliani scendono i rivi che danno origine e \nalimento al torrente Biena tributario dell’Arbia. \nFu cotesto castelletto insieme con l’altro di Vescona fra \nque’tanti che possedevano nella Scialenga i conti della \nBerardenga sino da quando un individuo della stessa \nprosapia nell’anno 1023, risedendo nel suo castello di \nMontaperto, assegnava al Monastero di S. Salvadore della \nBerardenga fondato dai suoi maggiori, alcuni beni e \nrendite della corte e distretto di Mucigliano . – (ANNAL. \n\nCAMALD.) \nIn seguito Mucigliani nel secolo XIII era posseduto da un \nRanuccio di Griffolo (forse della stessa consorteria), a \nfavore del quale il Comune di Siena nel 1251 confermò il \ndominio di Mucigliani. – In tempi più moderni cotesto \nluogo con i poderi annessi fu acquistato dalla famiglia \npatrizia sanese de’Saracini, che lo riunì alla sua tenuta di \nVescona. \nLa parrocchia di S. Andrea a Mucigliani, o Mucigliano, \nnel 1640 noverava 29 abitanti; nel 1745 ne aveva 51, e nel \n1833 contava 81 abitanti.",
    "original_title": "MUCIGLIANI, e MUCIGLIANO",
    "page": 439,
    "slug": "mucigliani-e-mucigliano",
    "byte_offset": 2777368
  },
  {
    "context": "(Mucellum, e Mugellana Regio) nella Val di Sieve.",
    "title": "MUGELLO",
    "body": "– Intendesi generalmente per Mugello, non già \nl’intiera Val di Sieve, sivvero la porzione superiore e \noccidentale della vallata, a partire dall’origine della \nfiumana Stura sino alla confluenza in Sieve del torrente \nDicomano. \nÈ una contrada posta a piè della catena centrale \ndell’Appennino, cominciando dallo Stale sopra la Futa e \ndi là per i monti di Castel Guerrino, Giogo di Scarperia , \nColla di Casaglia, e le Scalette di Belforte sopra Corella . \nLa qual giogana mentre ripara alla contrada del Mugello i \nventi settentrionali, le fa spalliera dal lato di ponente un \ncontrafforte che da Mangona s’inoltra per la Calvana, il \nquale dipoi si avvalla per congiungersi alla giogana \nsubalterna che sotto nome di Monte delle Croci, Monte \nMorello, Pratolino, Monte Senario, Monte Rotondo e \nMonte Giovi, si dirige da ponente a scirocco e quindi volta \na levante sino al fiume Sieve dirimpetto a Dicomano. \nDondechè quest’ultima giogana, mentre che dal lato di \nostro chiude il Mugello, con la faccia opposta serve a \ncircoscrivere dalla parte di settentrione il Val d’Arno \nfiorentino. \nÈ opinione sostenuta da molti geografi di vaglia che la \nregione Mugellana fosse anticamente abitata, e prendesse \nil nome che porta da una tribù la più orientale de’Liguri, \ndetti Magelli. – Vedere APPENNINO TOSCANO. \nLa maggior lunghezza della regione appellata Mugello , \ngeograficamente calcolata, si estende dal grado 28° 53’ al \n29° 10’ longitudine e nella sua maggiore larghezza dal \ngrado 43° 46’ al 44° 8’ latitudine. Questa larghezza però è \nassai più angusta dalla parte orientale, poiché, a \nprincipiare dalla sommità del Monte Giovi fino alla cima \ndell’Appennino di Belforte sopra Corella , si dilunga \nappena per nove minuti di grado. \nDondechè tutta la superficie della regione Mugellana, \napprossimativamente calcolata, occuperebbe poco più \npoco meno di 204 miglia geografiche, pari a 228 miglia \ntoscane quadrate. \nDal prospetto della popolazione delle sei comunità che \nattualmente abbracciano il Mugello con il loro territorio, \nrisulta che nel 1840, non detraendo 3146 quadrati per \ncorsi d’acqua e strade, esso era repartitamente abitato da \n176 persone per ogni miglio quadrato toscano. \nLe più alte cime dell’Appennino, che separano il Mugello \ndalla Romagna granducale e dall’Alpe fiorentina , (la \nComunità di Firenzuola) sono: la Futa, Castel Guerrino , \nla Colla di Casaglia, e il passo alle Scalette di Belforte, \nmentre dalla parte de’Monti Fiesolani, e di quelli che gli si \naggiogano dal lato di ponente per separare il Mugello dal \n\n\n\nVal d’Arno fiorentino, si contano il Monte Giovi, Monte \nSenario , l’Uccellatojo , Monte Morello e Monte delle \nCroci. \nTale è a un dipresso l’estensione e situazione della \nprovincia del Mugello, la cui particolare descrizione diede \nmateria a un buon libro scritto sotto quel titolo dal dott. \nGiuseppe Maria Brocchi, e pubblicato in Firenze \nnell’anno 1648. \nPer verità possiamo ripetere col citato scrittore, che la \nvaga e deliziosa provincia Mugellana è tra le più belle \ncontrade della Toscana, a contatto del distretto fiesolano e \nda Firenze appena otto miglia lontana. La quale contrada, \nsia per temperatura di clima, sia per amene, docili e \nnumerose colline che ne ricuoprono la valle, sia per la \nvariata ed ubertosa coltura, per le gigantesche piante di \nquerci che fiancheggiano le tante strade rotabili in ogni \ndirezione; per produzioni di frutta d’ogni genere \nricchissima; per le popolose terre, per le magnifiche ville \nsignorili, per gli avanzi di numerose rocche e castelletti; e \nfinalmente è importante per richiamare alla memoria la \nprima sede e le principali ville di quella casa potentissima \nche diede tanti uomini celebri alla repubblica fiorentina e \nal Vaticano, e che da cittadina seppe farsi sovrana della \nsua patria. \nLa strada R. Bolognese, ora salendo, ora scendendo, \nattraversa la porzione occidentale del Mugello da ostro a \nsettentrione, a partire dalla catena meridionale de’poggi \nfra l’Uccellatojo e Pratolino, e di là attraversando la \nprofonda vallecola della Carza essa oltrepassata la \nseconda posta di Cafaggiuolo per poi salire i colli delle \nMaschere e di Monte Carelli fino al Monte di Fò sul \nvarco della Futa. \nLa strada provinciale chiamata del Mugello staccasi dalla \nR. Bolognese presso la villa di Novoli, e passato il fiume \na S. Piero a Sieve lungo la ripa sinistra dello stesso fiume \nguida a Dicomano e a Vicchio. \nÈ parimente provinciale la strada Faentina che dal Ponte \nRosso sul Mugnone rimontando il corso di questo \ntorrente, sotto il vocabolo di Strada delle Salajole, entra \nin Mugello al giogo dell’Olmo, e di là scendendo varca il \nfiume Sieve passando per Borgo S. Lorenzo, e salendo \nl’Appennino di Casaglia, di dove prosegue il cammino \nper la Comunità di Marradi in Romagna. – Staccasi dalla \nstessa strada R. Bolognese presso Monte Carelli la strada \nmilitare di Barberino di Mugello che varca il Monte delle \nCroci e di là scendendo nel Val d’Arno a Calenzano va a \nSigna per unirsi alla R. Livornese. \n \nQUADRO della Popolazione della così detta PROVINCIA \nDEL MUGELLO, ripartita per le sei Comunità, a quattro \nepoche diverse \n \n- Nome del Capoluogo della Comunità del Mugello : 1. \nBarberino di Mugello, superficie totale della Comunità in \nQuadrati agrarj: 46141, popolazione anno 1551: abitanti \nn° 4728, popolazione anno 1745: abitanti n° 6170, \npopolazione anno 1833: abitanti n° 8771, popolazione \nanno 1840: abitanti n° 8933 \n- Nome del Capoluogo della Comunità del Mugello : 2. \nBorgo S. Lorenzo, superficie totale della Comunità in \nQuadrati agrarj: 42679, popolazione anno 1551: abitanti \nn° 7095, popolazione anno 1745: abitanti n° 8739, \n\npopolazione anno 1833: abitanti n° 10787, popolazione \nanno 1840: abitanti n° 10918 \n- Nome del Capoluogo della Comunità del Mugello: 3. \nSan Piero a Sieve, superficie totale della Comunità in \nQuadrati agrarj: 10640, popolazione anno 1551 : abitanti \nn° 903, popolazione anno 1745 : abitanti n° 1332, \npopolazione anno 1833 : abitanti n° 2713, popolazione \nanno 1840: abitanti n° 2895 \n- Nome del Capoluogo della Comunità del Mugello: 4. \nScarperia, superficie totale della Comunità in Quadrati \nagrarj: 23535, popolazione anno 1551: abitanti n° 3097, \npopolazione anno 1745 : abitanti n° 1556, popolazione \nanno 1833: abitanti n° 5297, popolazione anno 1840: \nabitanti n° 5246 \n- Nome del Capoluogo della Comunità del Mugello: 5. \nVaglia, superficie totale della Comunità in Quadrati \nagrarj: 16657, popolazione anno 1551: abitanti n° 1530, \npopolazione anno 1745 : abitanti n° 1267, popolazione \nanno 1833: abitanti n° 2656, popolazione anno 1840: \nabitanti n° 2738 \n- Nome del Capoluogo della Comunità del Mugello: 6. \nVicchio, superficie totale della Comunità in Quadrati \nagrarj: 43244, popolazione anno 1551: abitanti n° 5225, \npopolazione anno 1745 : abitanti n° 4765, popolazione \nanno 1833: abitanti n° 8621, popolazione anno 1840: \nabitanti n° 9373 \n \n- Totale superficie delle Comunità in Quadrati agrarj: \n- Totale popolazione anno 1551 : abitanti n° 22578 \n- Totale popolazione anno 1745 : abitanti n° 26629 \n- Totale popolazione anno 1833 : abitanti n° 38846 \n- Totale popolazione anno 1840 : abitanti n° 40103",
    "original_title": "MUGELLO",
    "page": 439,
    "slug": "mugello",
    "byte_offset": 2778967
  },
  {
    "context": "",
    "title": "MUGELLO (S. AGATA DI)",
    "body": "– Vedere AGATA (S.) AL CORNOCCHIO.",
    "original_title": "MUGELLO (S. AGATA DI)",
    "page": 440,
    "slug": "mugello-s-agata-di",
    "byte_offset": 2786400
  },
  {
    "context": "",
    "title": "MUGELLO (BARBERINO DI)",
    "body": "– Vedere BARBERIN DI MUGELLO.",
    "original_title": "MUGELLO (BARBERINO DI)",
    "page": 440,
    "slug": "mugello-barberino-di",
    "byte_offset": 2786466
  },
  {
    "context": "",
    "title": "MUGELLO (CISTIO IN)",
    "body": "– Vedere DONATO (S.) AL CISTIO.",
    "original_title": "MUGELLO (CISTIO IN)",
    "page": 440,
    "slug": "mugello-cistio-in",
    "byte_offset": 2786528
  },
  {
    "context": "",
    "title": "MUGELLO A CORNOCCHIO (S. AGATA IN)",
    "body": "– Vedere AGATA (S.) AL CORNOCCHIO.",
    "original_title": "MUGELLO A CORNOCCHIO (S. AGATA IN)",
    "page": 440,
    "slug": "mugello-a-cornocchio-s-agata-in",
    "byte_offset": 2786589
  },
  {
    "context": "in val di Chiana.",
    "title": "MUGLIANO, o MAGLIANO",
    "body": "– Vedere MAGLIANO, o MUGLIANO.",
    "original_title": "MUGLIANO, o MAGLIANO",
    "page": 440,
    "slug": "mugliano-o-magliano",
    "byte_offset": 2786669
  },
  {
    "context": "in Val di Greve.",
    "title": "MUGNANA",
    "body": "– Casale con chiesa \nparrocchiale (S. Donato) piviere di Cintoja, Comunità \nGiurisdizione circa 6 miglia toscane a settentrione di \nGreve, Diocesi di Fiesole, Compartimento di Firenze. \nRisiede in collina sul fianco occidentale del poggio di \nCintoja lungo la strada che mena a quella pieve, avendo \ndirimpetto a ostro il poggio di S. Giusto a Monte Rantoli , \n\n\n\no a Monte Martiri. – Questa montuosità è nota per il \nmarmo rosso che trovasi nel colle di Cafaggio compreso \nnella fattoria di Cintoja del Marchese Riccardi-Vernaccia \ndonde ne’tempi andati si escavò, e dove potrebbe estrarsi \ntuttora quel marmo rosso-compatto che servì a incrostare \ndi liste variate di marmo bianco, rosso e nero le mura \nesterne del Duomo di Firenze e della contigua torre di \nGiotto. \nDella chiesa parrocchiale di S. Donato a Mugnana era \npatrona la famiglia dei conti Bardi di Vernio, ora de’CC. \nGuicciardini loro eredi. – Che però la famiglia de’Bardi \npossedesse vigne e poderi in Val d’Ema fra l’Antella, \nLappeggi e Cintoja non ne lascia dubbio la storia, nè la \nsua villa di Balatro , ma ancora lo dimostra il faceto \nscrittore fiorentino Franco Sacchetti in una graziosa \nNovella, relativa alla celia fatta dal pievano dell’Antella a \nmess. Vieri de’Bardi col cambiargli i magliuoli della \nVernaccia che egli aveva fatto venire da Corniglia nel \nGenovesato per porgli in un suo luogo vicino all’Antella. \nLa parrocchia di S. Donato a Mugnana nel 1833 contava \n211 abitanti.",
    "original_title": "MUGNANA",
    "page": 440,
    "slug": "mugnana",
    "byte_offset": 2786747
  },
  {
    "context": "",
    "title": "MUGNANO in Val d’Arbia",
    "body": "– Casale con chiesa \nparrocchiale (S. Giacomo) nel piviere di Corsano, \nComunità e 5 miglia a maestrale di Monteroni, \nGiurisdizione di Buonconvento, Diocesi e Compartimento \ndi Siena. \nSiede sopra una piaggia cretosa bagnata a levante dal \ntorrente Sorra e a settentrione dal borro di Fogna suo \ntributario. Era costà in Mugnano fino dal secolo XIV un \nconvento di Frati dell’ordine detto degl’Ingesuati fondato \ndal cittadino sanese S. Colombino, nel tempo che il \ncomunello di Mugnano era rappresentato da un sindaco. \nLa parrocchia di S.Jacopo a Mugnano nel 1833 noverava \n78 abitanti.",
    "original_title": "MUGNANO in Val d’Arbia",
    "page": 441,
    "slug": "mugnano-in-val-d-arbia",
    "byte_offset": 2788275
  },
  {
    "context": "(Munianum)",
    "title": "MUGNANO nel Val d’Arno inferiore",
    "body": "– Due \ncasali omonomi nella stessa valle, uno de’quali diede il \nvocabolo a due chiese (S. Michele e S. Donato) nel \npiviere di Fabbrica presso Cigoli, Comunità Giurisdizione \ndi Sanminiato, Diocesi medesima, già di Lucca, \nCompartimento di Firenze; e l’altro fra la Gusciana e \nl’Arno nel piviere e Comunità di S. Maria a Monte, \nDiocesi e Compartimento medesimo. – A quest’ultimo \nMugnano riferisce fra le altre una carta del 9 aprile 809 \npubblicata nel T. V. P. II. delle Memorie lucchesi.",
    "original_title": "MUGNANO (Munianum) nel Val d’Arno inferiore.",
    "page": 441,
    "slug": "mugnano-nel-val-d-arno-inferiore",
    "byte_offset": 2788905
  },
  {
    "context": "(Munio)",
    "title": "MUGNONE torrente",
    "body": "– Questo fiumicello poetico \nal pari del Sebeto di Napoli e direi quasi del Xanto e del \nSimoenta di Troja, ha la sua origine sulla faccia \nmeridionale dei monti fiesolani che separano il Val \nd’Arno fiorentino dalla regione del Mugello. \nImperocché il Mugnone nasce dai poggi che scendono nel \nvalloncello da Pratolino, mentre il fianco opposto spetta ai \ncontrafforti del Monte Rotondo, ed il suo fondo è chiuso \ndal poggio dell’Olmo. – È di costà donde si apre la tanto \ndecantata Vallecola del Mugnone, ma che poi alle limpide \ne fresche acque del fiumicello cammin facendo se gli si \npara davanti il poggio su cui restano i pochi avanzi della \n\ncittà di Fiesole, alle di cui falde occidentali per una \nprofonda gola il Mugnone passa sotto il Ponte \ndell’Abbadia, per entrare nella vaghissima Valletta delle \nDonne, dal Boccaccio convertita in una nuova Arcadia. \nPassata la valletta , il Mugnone rasenta il borgo di S. \nMarco Vecchio, e per variato corso, dopo avere un dì \nattraversata la città di Firenze, prima a levante quindi a \nponente, e finalmente lungo le mura occidentali \ndell’ultimo suo cerchio, attualmente placido fra erbosi \nargini scorre per la ridente pianura nel suburbio \noccidentale della capitale, cavalcato per via dal Ponte \nRosso, fra la Porta S. Gallo e l’estreme falde della collina \ndel Pellegrino, quindi dal pietroso Ponte all’Asse, e \nallorchè si è allontanato un miglio dalla città di Firenze \nesso attraversa la strada di Polverosa sotto il Ponte di S. \nDonato, e poco appresso la regia Lucchese sotto il Ponte \nalle Mosse, di dove s’incammina in direzione obliqua \nverso il Barco per maritarsi fra il borgo di Petriolo e le \nRR. Cascine al fiume maggiore della Toscana dopo il \nbreve cammino di circa 9 miglia toscane dalla sua origine.",
    "original_title": "MUGNONE torrente",
    "page": 441,
    "slug": "mugnone-torrente",
    "byte_offset": 2789467
  },
  {
    "context": "",
    "title": "MUGNONE (S. MARCO AL)",
    "body": "– Vedere MARCO (S.) VECCHIO.",
    "original_title": "MUGNONE (S. MARCO AL)",
    "page": 441,
    "slug": "mugnone-s-marco-al",
    "byte_offset": 2791301
  },
  {
    "context": "",
    "title": "MULAZZANA e MULAZZANO",
    "body": "– Vedere \nMOLAZZANA e MOLAZZANO.",
    "original_title": "MULAZZANA e MULAZZANO",
    "page": 441,
    "slug": "mulazzana-e-mulazzano",
    "byte_offset": 2791361
  },
  {
    "context": "in Val di Magra.",
    "title": "MULAZZO",
    "body": "– Castello che diede il titolo \na un antico feudo dei marchesi Malaspina, dov’è una \nchiesa arcipretura (S. Pietro). – È capoluogo di Comunità \nnella Giurisdizione di Tresana, governo di Aulla e \nFosdinovo, Diocesi di Massa Ducale, già di Luni-Sarzana, \nDucato di Modena. \nRisiede sopra un poggio diramatosi verso grecale dal \nmonte di Corneviglio, lungo il torrente Mangiola, che \nscende dal lato destro della Magra, in cui si scarica un \nmiglia toscane e mezzo a levante di Mulazzo. – Trovasi \nquesto Castello fra il grado 27° 33’ longitudine e il grado \n44° 19’ latitudine circa 6 miglia toscane a ostro di \nPontremoli; 2 miglia toscane a maestrale di Groppoli, 3 a \nlibeccio di Filattiera, e 7 miglia toscane a ponente di \nBagnone. \nIl feudo, ora Comunità di Mulazzo, apparteneva ai \nmarchesi Malaspina fino dal secolo XII; essendo che \nMulazzo è rammentato fra i castelli dipendenti da quei \ndinasti nel lodo del 1202, pronunziato in Sarzana, tra \nGualfredo vescovo di Luni da una parte, ed i marchesi \nCurrado l’antico, Guglielmo e Alberto figli che furono del \ngrande Obizzo; sia perché allo stesso Currado seniore \nnella divisione de’feudi fatta nel 1221 fra esso e i nipoti \nsuoi, a lui medesimo toccò Mulazzo con altri paesi posti \nalla destra della Magra. Intendo dire dell’avo del \nMarchese Currado giuniore, la cui ombra fu da Dante \nfigurata nel Purgatorio, quando rivolta al poeta. \n \nCominciò ella, se novella vera \n Di Val di Magra o di parte vicina \n Sai, dilla a me, che già grande là era. \nChiamato fui Currado Malaspina; \n\n\n\n Non son l’antico, ma di lui discesi. \n A’ miei portai l’amor che qui raffina. \n \nAvvegnaché il secondo Currado fu figliuolo del Marchese \nFederigo e fratello di Moroello Marchese di Mulazzo, nati \nentrambi da Currado l’antico e da Costanza de’principi di \nTaranto. \nDa questo secondo Currado, stipite dei marchesi di \nVillafranca, e da Oretta sua moglie nacque un’unica \nfiglia, che fu quella donna Spina, di cui il Certaldese \ncontava lo storico romanzo di madonna Beritola nella \nsesta Novella della seconda giornata del Decamerone. Era \nquel Currado giuniore, il quale per aver lasciato ogni suo \nfeudo ai nipoti e cugini, la sua ombra purgante diceva: \n \nA’ miei portai l’amor che qui raffina. \n \n– Vedere GRIGNANO in Val di Magra. \nUno de’cugini di Currado giuniore fu quel Marchese \nFranceschino Malaspina figlio di Moroello Marchese di \nMulazzo che nel 1306 accolse ad ospizio Dante; mentre \nl’altro Moroello marito d’Alagia del Fiesco era figlio del \nMarchese Manfredi e nipote di Currado seniore Guelfo di \npartito, al segno che nel 1302 alla battaglia di Campo \nPiceno, o di Piteccio, e 4 anni dopo all’assedio di Pistoja \ncomandava l’oste lucchese; ragion per cui dall’Alighieri \nsotto allegoria fu segnalato così: \n \nTragge Marte vapor di Val di Magra \n Che di torbidi nuvoli involuto, \n E con tempesta impetuosa ed agra \nSopra Campo Picen fia combattuto. \n Ond’ei repente spezzerà la nebbia \n Sì che ogni Bianco ne sarà feruto. \nINFERNO C. XXIV. \n \nMa ritornando ai marchesi di Mulazzo della linea di \nMoroello figlio di Corrado seniore dirò, com’egli fu uno \nde’capitani che nel 1260 insieme con gli altri due fratelli \ncomandava le soldatesche lucchesi alla battaglia di \nMontaperto, dove essi restarono vinti e fatti prigioni; e \nfinalmente rammenterò, come nel N.° 74 dell’Antologia \ndi Firenze all’anno 1827, discorrendo io de’diversi \nmarchesi Malaspina quasi tutti contemporanei, appellati \ndi nome Moroello, indicai un atto di divisione fatto in \nMulazzo li 21 aprile 1266 fra un Marchese Moroello di \nMulazzo, un Marchese Manfredi di Giovagallo ed un \nAlberto Marchese di Val di Trebbia, tutti tre fratelli e figli \ndi Currado Malaspina, l’antico. Nel qual istrumento fu \nfatta menzione dei nipoti di alcuni dei tre marchesi \nsopranominati, e fra essi anche del Currado giuniore \nincontrato nel Purgatorio dall’Alighieri (Canto VIII) \nIl qual Currado con atto rogato in Villafranca li 3 \nsettembre 1281 confessò la dote di Oretta sua consorte, \nmentre il Marchese Moroello di Mulazzo di lui zio \ndichiarava la dote della sua moglie Berlenda; e fu da \nquesti ultimi coniugi che nacque il marchese \nFranceschino di Mulazzo ospite del sommo poeta nel \nsesto anno del secolo XIV. – Vedere un mio Articolo nel \nT. I. della Nuova Collezione d’Opuscoli, stampato nel \n1820 nella Badia Fiesolana. \nFinalmente da un istrumento stipulalo in Lucca li 26 \n\nfebbrajo 1321 si scuopre che Castruccio degli \nAntelminelli era il tutore dei due figliuoli del defunto \nMarchese Franceschino: cioè, Moroello e Giovanni, \nl’ultimo de’quali aveva sposato Caterina figlia di detto \nCastruccio. – Il marchese Giovanni figlio del Marchese \nFranceschino, e marito di Caterina Antelminelli non ebbe \nprole, e morì nei suoi feudi di Sardegna nel 1343, mentre \nl’altro fratello Marchese Moroello, che fu il continuatore \ndella linea di Mulazzo, ottenne nel 1355 dall’Imperatore \nCarlo IV investitura del feudo predetto. Egli lasciò quattro \nfigli maschi, al primo dei quali, il Marchese Antonio, \ntoccò il feudo di Mulazzo, mentre il fecondo, Bernabò \nebbe Montereggio, Azzone fù autore de’Godano, e \nGaleazzo quarto figlio divenne Marchese di Casteoli. \nIl Marchese Antonio di Mulazzo, sottentrato al padre \nMoroello si mantenne in signoria dal 1365 al 1406; quindi \nfra i diversi figli che lasciò, il Marchese Azzone continuò \nla linea diretta dei Marchesi di Mulazzo, Groppoli, \nMontereggio, Casteoli, ecc. \nQuesto Azzone Marchese di Mulazzo nel 1465 comprò il \nCastello di Madrignano da Tommaso di Campofregoso \nsignore di Sarzana; egli ebbe numerosa successione, alla \nquale appartennero i marchesi Paolo, Cristofano e \nAntonio, altrettanti capi di tre diramazioni distinte di \nmarchesati, cioè, Gio. Paolo di Mulazzo, Cristofano \nMarchese di Casteoli, Busatica, Castagnetolo e Cassana; \nmentre Antonio fu Marchese di Montereggio e ville \nannesse. Gio. Paolo Marchese di Mulazzo dopo aver \nacquistato il feudo di Montereggio per mancanza di \nsuccessione maschile nel suo fratello Antonio, morendo \nnel torno del 1517 lasciò tre figli, Moroello, Giacomo e \nBonifazio, rammentati tutti e tre nelll’accomandigia \nottenuta (anno 1523) dal duca di Milano. \nMoroello, il primo de’suddetti figli, seguitò la linea di \nMulazzo, il secondo di Montereggio, e il terzo di \nMadrignano. \nDal nominato Moroello nacquero marchese Francesco \nAntonio, il quale come signore di due terze parti della \nmetà di detto castello, tanto in nome proprio, quanto del \ncavaliere fra Galeazzo di lui fratello uterino, per atto \npubblico dei 30 giugno 1574 fu ricevuto in accomandigia \nper anni 50 dal Granduca di Toscana Francesco I. \nUn mese dopo (28 luglio) fu accolto dallo stesso \nGranduca sotto accomandigia per anni 50 il Marchese \nGio. Cristofano di Gio. Gaspero dee Marchesi di Mulazzo \ne di Casteoli per le terre e castella che possedeva indivise \ncol Marchese Francesco Antonio e col Cav. Galeazzo \nsopranominati, cioè de’castelli di Grappoli, Casteoli , \nCastagnetolo, Basutica e Cassana con le loro \ngiurisdizioni e pertinenze. Anche nel 1604 per istrumento \ndel 12 luglio, il Granduca Ferdinando I accolse per 50 \nanni con titolo di accomandigia il Marchese Gio. Paolo \ndel fu Francesco Antonio Malaspina, signore di una quarta \nparte del marchesato di Mulazzo, e come procuratore del \nMarchese Moroello suo fratello padrone della metà di \ndetto feudo, e a nome anche dell’altro fratello Francesco \nMaria signore dell’altra quarta parte. – (ARCH. DELLE \nRIFORMAG. DI FIR.) \nIl suddetto Marchese Paolo mancò senza figli nel 1667, \nmentre il di lui fratello Moroello morendo nel 1659 aveva \nlasciato due figli, dopo che a favore di Azzo Giacinto \nprimo di essi, con atto del 27 settembre 1647 aveva \n\n\n\nistituito la primogenitura del marchesato di Mulazzo e \nCasteoli, confermatagli dall’Imperatore Leopoldo I con \ndiploma del 22 gennajo 1660. \nAd Azzo Giacinto, che finì di vivere nel 1672, successe \nCarlo Maria suo primogenito, riconosciuto marchese da \nun diploma del 22 dicembre dello stesso imperatore. \nSottentrò nel 1705 ad Azzo Giacinto I il suo primogenito \nAzzo Giacinto II, il quale ottenne l’investitura \ndall’Imperatore Carlo VI con privilegio del 18 agosto \n1712. \nQuesto marchese, che ricuperò alla casa di Mulazzo il \nfeudo di Calice e Veppo, morì nel 1746, e lasciò cinque \nfigli, dei quali il primogenito Carlo Moroello ebbe il \nmarchesato. Mancato esso pure nel 1774 lasciò Azzo \nGiacinto III che fu marchese di Mulazzo, Luigi Tommaso, \ne il Marchese Alessandro; l’ultimo de’quali divenne \nvaloroso geografo e capitano di marina al servizio della \nSpagna. Azzo Giacinto III terminò infelicemente la vita \nne’camerotti di Venezia, dopo essere stato occupato dalle \narmi francesi Mulazzo e unito alla Rep. Cisalpina, poi al \nRegno d’Italia, finché al trattato di Vienna del 1814 esso \nfu con gli altri ex-feudi di Lunigiana incorporato agli Stati \nEstensi e alla sovranità del Duca di Modena. \nComunità di Mulazzo . – Il territorio comunitativo dell’ex-\nfeudo di Mulazzo non è misurato. – Esso confina ed è \ncircondato per tutti i lati dai paesi spettanti al Granducato \ndi Toscana, poiché dalla parte di settentrione e maestro la \nComunità di Mulazzo ha di fronte il territorio di \nPontremoli mediante il torrente Teglia, rimontando questo \ncorso d’acqua dal suo sbocco in Magra sino dove entra in \nesso dai monti superiori il torrente Moretto, il quale \nultimo piegando da maestro, a ponente di fronte alla \nComunità di Zeri sale il monte Corneviglio, sulla cui cima \ntrova la Comunità granducale di Calice e Veppo, con la \nquale si accompagna verso libeccio sino al punto dove si \ntoccano i due territorii con quello di Groppoli. Lungo \nquest’ultimo l’altro di Mulazzo fronteggia dalla parte di \nostro e di scirocco per termini artificiali sino a che arriva \nsul torrente Mangiola, col quale poco dopo arriva nel \nfiume Magra. \nFinalmente dalla parte di levante, lo stesso fiume Magra \nper il corso di circa un miglia toscane e mezzo divide il \nterritorio di Mulazzo da Filattiera spettante pur esso al \nGranducato. – Vedere gli Articoli delle Comunità testè \nindicate. \nIl territorio di Mulazzo è quasi tutto alpestre e montuoso, \nsparso di boschi ininterrottamente con campi salivi, non \npoche vigne, e molte selve di castagni. \nLa popolazione della comunità di Mulazzo nel 1832 \nascendeva a 1631 abitanti. \nEssa è composta di sei parrocchie, il maggior numero \ndelle quali diede il titolo ad altrettanti feudi della linea \nde’marchesi Malaspina di Mulazzo, cioè: \n \nPOPOLAZIONE della Comunità di Mulazzo nel 1832. \n \nMULAZZO, S. Niccolò, Arcipretura, Abitanti N° 600 \nPozzo , S. Giorgio, Rettoria , Abitanti N°134 \nBasatica, S. Biagio, Rettoria, Abitanti N°256 \nCastagnetoli, SS. Simone e Giuda, Rettoria , Abitanti \nN°161 \nMontereggio, S. Apollinare, Rettoria , Abitanti N°327 \n\nParana, S. Maria della Neve, Rettoria, Abitanti N°153 \nTOTALE, Abitanti N°1631",
    "original_title": "MULAZZO",
    "page": 441,
    "slug": "mulazzo",
    "byte_offset": 2791424
  },
  {
    "context": "",
    "title": "MULINA DI QUOSA",
    "body": "– Vedere QUOSA in Val di Serchio.",
    "original_title": "MULINA DI QUOSA",
    "page": 443,
    "slug": "mulina-di-quosa",
    "byte_offset": 2802561
  },
  {
    "context": "",
    "title": "MULINA DI STAZZEMA",
    "body": "– Vedere STAZZEMA Comunità.",
    "original_title": "MULINA DI STAZZEMA",
    "page": 443,
    "slug": "mulina-di-stazzema",
    "byte_offset": 2802620
  },
  {
    "context": "nel Val d’Arno superiore.",
    "title": "MULINACCIO, torrente altrimenti detto di S. CIPRIANO",
    "body": "– Vedere FIGLINE Comunità.",
    "original_title": "MULINACCIO, torrente altrimenti detto di S. CIPRIANO",
    "page": 443,
    "slug": "mulinaccio-torrente-altrimenti-detto-di-s-cipriano",
    "byte_offset": 2802677
  },
  {
    "context": "nella Valle del Bisenzio.",
    "title": "MULINACCIO",
    "body": "– Villa signorile \ncon oratorio pubblico (S. Antonio Abbate) e una tenuta \nomonima, nel popolo di S. Salvatore a Vajano, Comunità \nGiurisdizione e circa 6 miglia toscane a settentrione di \nPrato, Diocesi di Pistoja, Compartimento di Firenze. \nRisiede sopra una piaggia che docile si stende dalle \npropagini orientali del Monte Giavello, fino alla ripa \ndestra del fiume Bisenzio, lungo il borro detto il \nMulinaccio da un antico mulino esistito colà dove sorge la \nvilla signorile della famiglia patrizia Vaj di Firenze \nstabilita da qualche secolo nella città di Prato. \nFa parte della tenuta medesima del Mulinaccio un podere \ndenominato Casi, forse per essere appartenuto alla \nparrocchia di Casi, la qual chiesa era dedicata a S. \nLeonardo, seppure questa non era il S. Leonardo a \nCollina, ovvero di Monte, situato sul lato sinistro della \nstessa valle, nel piviere di Filettole, Diocesi di Firenze. – \nVedere CASI in Val di Bisenzio.",
    "original_title": "MULINACCIO",
    "page": 443,
    "slug": "mulinaccio",
    "byte_offset": 2802677
  },
  {
    "context": "in Va d’Elsa.",
    "title": "MULIN NUOVO",
    "body": "– Vedere EVOLI.",
    "original_title": "MULIN NUOVO",
    "page": 443,
    "slug": "mulin-nuovo",
    "byte_offset": 2803784
  },
  {
    "context": "",
    "title": "MULINO DEL PIOVANO",
    "body": "– Vedere PONTASSIEVE \nComunità, e SIECI (S. MARTINO A).",
    "original_title": "MULINO DEL PIOVANO",
    "page": 443,
    "slug": "mulino-del-piovano",
    "byte_offset": 2803835
  },
  {
    "context": "",
    "title": "MULINO (PONTE DEL) sul Senio",
    "body": "– Vedere \nPALAZZUOLO Comunità.",
    "original_title": "MULINO (PONTE DEL) sul Senio",
    "page": 443,
    "slug": "mulino-ponte-del-sul-senio",
    "byte_offset": 2803919
  },
  {
    "context": "",
    "title": "MUNISTERO (S. BARTOLOMMEO AL)",
    "body": "– Vedere \nMONISTERO (S. BARTOLOMMEO AL).",
    "original_title": "MUNISTERO (S. BARTOLOMMEO AL)",
    "page": 443,
    "slug": "munistero-s-bartolommeo-al",
    "byte_offset": 2803988
  },
  {
    "context": "nella Valle dell’Ombrone.",
    "title": "MUNISTERO (S. SALVATORE AL) o AL  MONASTERO",
    "body": "– Vedere \nABAZIA DELLA BERARDENGA.",
    "original_title": "MUNISTERO (S. SALVATORE AL) o AL ",
    "page": 443,
    "slug": "munistero-s-salvatore-al-o-al-monastero",
    "byte_offset": 2804067
  },
  {
    "context": "",
    "title": "MURA (CIVITA)",
    "body": "– Vedere CIVITA MURA.",
    "original_title": "MURA (CIVITA)",
    "page": 443,
    "slug": "mura-civita",
    "byte_offset": 2804181
  },
  {
    "context": "",
    "title": "MURA (POGGIO ALLE)",
    "body": "– Vedere POGGIO ALLE \nMURA. \n \n\n\n\n ",
    "original_title": "MURA (POGGIO ALLE)",
    "page": 443,
    "slug": "mura-poggio-alle",
    "byte_offset": 2804225
  },
  {
    "context": "",
    "title": "MURA (SANTI ALLE)",
    "body": "– Vedere SANTI ALLE MURA.",
    "original_title": "MURA (SANTI ALLE)",
    "page": 444,
    "slug": "mura-santi-alle",
    "byte_offset": 2804283
  },
  {
    "context": "in Val d’Evola.",
    "title": "MURA (S. STEFANO ALLE)",
    "body": "– Casale \ncon chiesa parrocchiale (S. Stefano) nella Comunità e \nquasi 2 miglia toscane a maestrale di Montajone, \nGiurisdizione di Sanminiato, Diocesi di Volterra, \nCompartimento di Firenze. \nRisiede sopra una piaggia alla destra dell’Evola lungo la \nstrada maremmana che da Sanminiato passa a Montajone \nper accoppiarsi a quella Volterrana che trova al Castagno. \nLa parrocchia di S. Stefano alle Mura nel 1833 contava \n189 abitanti.",
    "original_title": "MURA (S. STEFANO ALLE)",
    "page": 444,
    "slug": "mura-s-stefano-alle",
    "byte_offset": 2804335
  },
  {
    "context": "(MURCIA?) fra la Valle dell’Albegna e quella  dell’Ombrone. ",
    "title": "MURCI",
    "body": "– Villaggio antico con pieve moderna (S. \nDomenico) già cappellania curata della parrocchia di \nSaturnia, nella Comunità Giurisdizione e circa 8 miglia \ntoscane a grecale di Scansano, Diocesi di Sovana, \nCompartimento di Grosseto. \nRisiede sul crine de’poggi che separano la Valle \ngrossetana dell’Ombrone da quella orbetellana \ndell’Albegna. \nÈ cosa incerta, se il Villaggio di Murci corrisponder possa \nalla corticella di Murcia, o Mustia che l’Imperatore \nBerengario con privilegio dato in Roma li 8 dicembre 918 \nconfermava ai monaci del Monte Amiata, allorchè destinò \nal governo di quell’abbadia il suo figlio Marchese Guido \nper ristabilire, diceva il diploma, in quel santo luogo la \npietà trascurata dagli abbati antecessori. Anche più \ndifficile fia l’altra congettura, se a questo luogo sarebbe \nmai da applicarsi quella tenuta di Mucciano o Murciano \nche con Tucciano il vescovo di Lucca Geremia nell’anno \n862 a nome della sua chiesa permutava per altri beni posti \nnel territorio lucchese col suo fratello Ildebrando conte di \nLucca (forse l’autore della dinastia dei conti \nAldobrandeschi di Maremma.) – Vedere TUCCIANO. \nChecché ne sia è certo che Murci era posseduto dai conti \nAldobrandeschi sino da quando signoreggiavano in \nSaturnia, dal cui pievano infatti è dipenduto il cappellano \ndi Murci finché nel 1785 la sua chiesa di S. Domenico \nvenne eretta in battesimale con gli onori di pieve. – \nVedere SATURNIA. \nSebbene il Villaggio di Murci nel 1745 avesse 71 \nfamiglie, i suoi abitanti non ascendevano più che a 206, \nmentre la stessa parrocchia nel 1833 contava 518 abitanti \ne nel 1840 noverava 547 abitanti.",
    "original_title": "MURCI",
    "page": 444,
    "slug": "murci",
    "byte_offset": 2804822
  },
  {
    "context": "",
    "title": "MURELLO, o MORELLO (MONTE)",
    "body": "– Vedere \nMORELLO (S. MARIA A), MONTE MORELLO e \nMORELLO (MONTE).",
    "original_title": "MURELLO, o MORELLO (MONTE)",
    "page": 444,
    "slug": "murello-o-morello-monte",
    "byte_offset": 2806569
  },
  {
    "context": "nella Valle dell’Ombrone sanese.",
    "title": "MURLO DI VESCOVADO",
    "body": "– Castello che dava il titolo a un feudo dei \nVescovi, poi Arcivescovi di Siena, per cui si appella di \nVescovado, attualmente capoluogo di Comunità con \nchiesa plebana (S. Fortunato) e vicaria foranea, nella \nGiurisdizione di Montalcino, Diocesi e Compartimento di \n\nSiena. \nRisiede Murlo sopra un poggio dalla cui faccia orientale \nscorre il torrente Stile e dal lato opposto quello di Crevole, \nentrambi tributarii alla destra del fiume Ombrone. – \nTrovasi fra il grado 45° 10’ 2” latitudine e il grado 29° 2’ \n7” longitudine; sei miglia toscane a ponente-maestrale di \nBuonconvento, 10 a settentrione-maestrale di Montalcino, \nsei miglia toscane a ostro libeccio di Monteroni, e 12 \nmiglia toscane a ostro di Siena. \nIl Castello di Murlo in Vescovado è il locale più \nconsiderabile di tutto il distretto che fu ne’secoli trapassati \ndominio feudale dei Ve scovi sanesi, ed era costà presso a \nMurlo nella rocca di Crevole dove si refugiavano \nque’prelati allorché dissentivano dal governo della \nRepubblica e poi de’Granduchi. Esisteva pure nella rocca \ndi Crevole l’archivio de’diplomi imperiali, donazioni \nbaronali, bolle e privilegi relativi al feudo del Vescovado, \nrestato preda di un incendio accaduto nel 1380. \nI vescovi pertanto di Siena sino alla legge del 1749, che ne \ntarpò la giurisdizione, continuarono a far uso de’barbari \nprivilegii, che per convenzioni antiche erano stati loro \ndentro il terrilorio di Murlo accordati. Tali per es. erano \nquelli di salvare i rei di alcuni delitti, e di far servire il \ndistretto di Murlo di asilo e refugio ai contrabbandieri; in \nguisa che il braccio regio era frequenti volte in lotta col \npotestà de’berrovieri, la cui squadra era mantenuta in \nMurlo sotto il comando diretto degli arcivescovi sanesi. \nAnnullati cotanti abusi dalle savie leggi dell’immortale \nLeopoldo I, rimase però la mensa arcivescovile possessora \ntranquilla di vastis sima tenuta e di due ville signorili nel \ncastel di Murlo e in Befa, oltre il giuspadronato di molte \nchiese della stessa comunità. \nAll’Articolo MONTE PERTUSO di Vescovado accennai \ncome questa contrada, dominata innanzi tutto dai conti \ndell’Ardenghesca, passasse nel 1151 in mano del vescovo \nRanieri allora capo politico del governo di Siena. Non \ndissimulava però, essere a me ignoto in qual modo e \nquando Monte Pertuso ed altri castelletti e villate \ncostituenti attualmente il territorio comunitativo di Murlo \nin Vescovado divenissero feudo dei vescovi di Siena. \nErano bensì insorte divergenze sino dal 1236 fra la \nSignoria della Repubblica e il Vescovo di Siena per \ncagione de’castelli di Murlo e loro giurisdizione, della \nqual cosa fu rimesso il giudizio al potestà. – Quindi nel \n1257 dai consoli della mercanzia si accettarono le \npetizioni di Tommaso Vescovo di Siena per riferire al \nconsiglio della Campana sull’inchiesta fatta da quel \nprelato; cioè, di richiamare da Murlo il giusdicente, che \nfaceva colà ragione a nome della Repubblica di Siena; e \naffinchè gli abitanti delle terre e castelli di Murlo non \nfossero più assoggettati dal governo sanese \nall’imposizione della Lira; e finalmente che quei vassalli \ndel vescovado non si ricevessero dalla Signoria come \ncittadini sanesi. \nAnche nel 1259 il vescovo di Siena essendo nuovamente \nricorso al governo per liberare i suoi vassalli di Murlo \ndall’imposizione della Lira , il consiglio della Campana \nrimandò la petizione ai deputati sopra la Lira , affinchè \nesaminassero, se quella fosse da graziarsi. – (ARCH. \nDIPL SAN. Consigl. della Camp. a c. 50, 63, 67, 83.) \nLa questione però giurisdizionale di questo paese non si \nrisolvè pienamente a favore del vescovo, tostochè con \n\n\n\nprovvisione della Signoria di Siena del 5 agosto 1274 \nall’Articolo MONTE PERTUSO accennata, furono è vero \nconcedute immunità ed esenzioni a Bernardo Vescovo di \nSiena per le sue terre e abitanti del Vescovado di Murlo, \ncomprese le collette e dazii che essi pagavano al vescovo, \nma a condizione che quegli abitanti si obbligassero a far \nesercito e cavalcate in servizio della repubblica, e che \ndovessero ricorrere alla curia secolare di Siena per i \nmaleficj e altri usi di quel distretto feudale. \nFinalmente nel 1387 essendo tornata in campo la stessa \nquestione, essa venne risoluta ne’modi e condizioni già \ndiscorse all’Articolo di sopra accennato. \nLe medesime convenzioni dopo essere state nel consiglio \ngenerale approvate, i vassalli del Vescovado le giurarono \ndavanti la Signoria di Siena, nel seguente tenore: \n1.° Che i Comuni delle terre del Vescovado siano \nobbligati pagare a Siena il censo per S. Maria d’agosto \ncome appresso; cioè: il Comune di Murlo un cero fiorito \ndel peso di libbre 11, il Comune di Crevole e Lupompeso \nun cero di libbre 12; il Comune di Monte Pertuso un cero \ndi libbre 7 e mezzo: Il Comune di Resi un cero di libbre 3 \ne once 2. I Comuni di Quercetano, Vallerano e Pieve a \nCarli non furono gravati perché gli uomini, diceva la \nprovvisione, non abitavano in comune. \n2.° Che i popoli prenominati, quando fossero stati \nricercati, dovessero far esercito e cavalcata a richiesta del \nComune di Siena come gli altri cittadini sanesi. \n3.° Che essi dovessero contribuire alla costruzione e \nmantenimento delle strade, ponti e fontane ad ogni \nrichiesta. \n4.° Che dovessero in perpetuo pigliare il sale dal Comune \ndi Siena. \n5.° Che nessun bandito della Repubblica di Siena potesse \nricettarsi nelle terre del Vescovado di Murlo. \n6.° Che se alcun debitore di cittadini sanesi si refugiasse \nnel distretto del Vescovado, dentro il termine di un mese \nil vescovo dovesse obbligarlo a soddisfare il suo \ncreditore. 7.° Che nessun suddito delle terre del \nVescovado potesse gravarsi dal Comune di Siena se non \nche a tenore de’presenti capitoli ec. – (ARCH. DIPL. \nSAN. Kaleffetto N.° 170.) \nNel 1668 e nel 1673 si rifecero copie di coteste \ncapitolazioni per ordine del Granduca a norma dei \ngovernatori di Siena. \nNello stato attuale le mura del Castello di Murlo sono in \ngran parte diroccate, e molte abitazioni cadenti per \nvecchiezza. \nNella chiesa plebana dedicata a S. Fortunato è stato da \ngran tempo trasportato il battistero della sua vetusta e \nsoppressa Pieve a Carli, ora cappella, situata alla base \nsettentrionale del poggio di Murlo e rammentata in un \nbreve spedito nel 1189 dal Pontefice Clemente III a Bono \nvescovo di Siena. \nAnche la soppressa cura di S. Michele a Formignano fu \nannessa da lunga mano alla parrocchia di Murlo. \nIl pievano di Murlo è anche vicario foraneo, il di cui \ndistretto abbraccia otto parrocchie; cioè: S. Fortunato a \nMurlo, pieve; 2. S. Cecilia a Crevole, pieve; 3. S. \nSalvatore e S. Giusto, cura; 4. S. Pietro a Monte Pescini, \npieve; 5. S. Michele a Monte Pertuso con l’annesso di \nResi e la cappella di Befa, pieve: 6. S. Donato a \nVallerano , cura: 7. SS. Giusto e Clemente di Casciano in \n\nVescovado, pieve; 8. S. Stefano a Sovignano , cura. \n \nCENSIMENTO della Popolazione della Parrocchia di \nMURLO IN VESCOVADO a tre epoche diverse, divisa \nper famiglie. \n \nANNO 1745: Impuberi maschi 92; femmine 71; adulti \nmaschi 122, femmine 112; coniugati dei due sessi 238; \necclesiastici dei due sessi 4; numero delle famiglie 149; \ntotalità della popolazione 639. \nANNO 1833: Impuberi maschi 112; femmine 107; adulti \nmaschi 119, femmine 118; coniugati dei due sessi 246; \necclesiastici dei due sessi 3; numero delle famiglie 139; \ntotalità della popolazione 705. \nANNO 1839: Impuberi maschi 82; femmine 94; adulti \nmaschi 113, femmine 126; coniugati dei due sessi 322; \necclesiastici dei due sessi 2; numero delle famiglie 150; \ntotalità della popolazione 739. \n \nComunità di Murlo in Vescovado . – Il territorio \ncomunitativo di Murlo, riformato nel 1833 con \nl’attivazione del nuovo catasto, occupa una superficie di \n32347 quadrati, 1033 de’quali spettano a corsi d’acqua e a \nstrade. – Vi si trovava nel 1833 una popolazione di 2369 \nabitanti a proporzione di 61 individui per ogni miglia \ntoscane quadrato di suolo imponibile. \nConfina con sei Comunità. Dalla parte di grecale a levante \ncon la Comunità di Monteroni; a scirocco con \nBuonconvento; e poi con Montalcino; a libeccio con \nCampagnatico; quindi con quella di Monticiano, e da \nponente-maestrale a settentrione con la Comunità di \nSovicille. \nI fossi di Stierzora di Stierzorina, di Majano e di \nRigugliano dividono dalla parte di scirocco questa di \nMurlo dalla Comunità di Buonconvento sino alla \ncunfluenza del fosso di Rigugliano e del torrente di \nCrevole nell’Ombrone; il corso del qual fiume divide \ndallo stesso lato volto a scirocco la Comunità di Murlo da \nquella di Montalcino. Dal lato di libeccio per breve \ntragitto la Comunità di Murlo si tocca con quella di \nCampagnatico mediante il fiume Merse, il quale per più \nlungo tragitto continua a servire di confine dallo stesso \nlato alla Comunità di Murlo e a quella di Monticiano che \nlascia allo sbocco del fosso di Rio Castellano. Ivi sottentra \nla Comunità di Sovicille sino al fosso detto Maceretano , \ndove l’altra di Murlo lascia il fiume Merse per andare dal \nlato di ponente incontro alla strada R. grossetana, la quale \nserve di confine alla Comunità di Sovicille con questa di \nMurlo sino all’osteria di Filetta; passata la quale \nquest’ultima percorre la via di Bagnaja finchè trova il \nfosso del Quercione. Con questo gira da ponente a \nsettentrione fino alla via che da Bagnaja conduce a Siena, \ne che trova dal lato di grecale. Costà cessa la Comunità di \nSovicille e sottentra a confine la Comunità di Monteroni, \ncon la quale la nostra di Murlo si dirige nella via di \nCampo a Paolo , e lungh’essa dopo un miglio circa di \ntragitto volta faccia a settentrione per andare incontro a \nVia Maggio e al torrente Stiela, col quale riprende la sua \ndirezione da maestrale a scirocco di faccia a grecale sino \nalla confluenza in esso del fosso Stierzora , dove ritrova la \nComunità di Buonconvento. \nDue fiumi principali rasentano i confini del territorio di \n\n\n\nMurlo, l’Ombrone dal lato di ostro e la Merse dalla parte \ndi ponente, che piega verso scirocco per congiungersi con \nl’Ombrone alla base meridionale de’monti di Murlo. – Di \nminor mole sono i torrenti Crevole e Stiela, il primo dei \nquali per due rami diviso scende a ponente dei poggi di \nMurlo mentre il secondo ne lambisce gli estremi confini \ndal lato di levante. \nDue strade regie attraversano la porzione occidentale e \nmeridionale di questa Comunità; cioè, la strada grossetana \na ponente e la Nuova di Val d’Ombrone a levante; una \nsola via comunitativa rotabile staccasi dalla R. Romana a \nColle Malamerenda per condurre al Castello di Murlo. \nRispetto alla costituzione fisica del suolo questa \nComunità offre un bel campo di studio al geologo che \ntrova costà in mezzo ai terreni friabili di marna \nconchigliare rocce ofiolitiche massicce a contatto di \ncalcaree compatte, di argille schistose, di galestro e di \npotenti banchi di ghiaja conglutinati da un sugo siliceo e \nsolidamente ammassati a guisa di pudinga. \nI poggi di Vallerano, di Follonica, di Monte Pescini e \ngeneralmente tutti quelli che fiancheggiano la ripa sinistra \ndel fiume Merse consistono in gabbri, in serpentine, in \nimpasti brecciosi ofiolitico-calcarei di varia qualità. \nAll’Articolo CAVE DI MARMI e PIETRE DELLA \nTOSCANA accennai nel Prospetto N.° 41 le cave aperte \nnei terreni nettuniani eminentemente plutonizzati , cui \nappartiene il cosi detto marmo nero di Siena. Essendo che \nesso consiste in una roccia ofiolitica, del poggio di \nVallerano compreso nella Comunità di Murlo, e \nsomigliante al Nero di Prato, con la diffe renza però che \nquà la serpentina è meno ricca di diallaggio e più \nsteatitosa di quella del Monte Ferrato. In quanto alle \nproduzioni agrarie, i poggi di Murlo e delle sue villate \nacquapendenti nella Merse sono generalmente coperti di \npiante boschive, di cerri, lecci, querci, corbezzoli, filleree, \nscope, mortelle, ginepri ecc. Al contrario nelle piagge \nmarnose situate dal lato di levante della stessa Comunità, \ne acquapendenti nell’Ombrone, vi allignano gli olivi, i \ngelsi, e le viti maritate ai loppi ne’campi sparsi di alberi \nfruttiferi e destinati a granaglie. \nCon il regolamento del 2 giugno 1777 fu ordinata \nl’organizzazione amministrativa della Comunità di Murlo, \nconsistente allora ne’seguenti comunelli; cioè: 1. Murlo, \ncon le due borgate di Tinoni e dell’Andica; 2. Monte \nPertuso; 3. Crevole; 4. Vallerano ; 5. Resi; 6. Lupompeso ; \n7. Casciano detto alle Donne, o di Vescovado. \nNel 1833 furono riuniti alla Comunità di Murlo il popolo \ndi Campriano e parte di quello di Bagnaja e Frontignano. \nNon vi sono mercati settimanali; una sola fiera di \nbestiame e di grascie si tiene nel giorno 10 ottobre in \nAndica, borgata a settentrione di Murlo. \nLa Comunità mantiene un medico, un chirurgo e due \nmaestri di scuola elementare, uno de’quali residente nel \ncapoluogo e l’altro a Crevole. \nLa potesteria di Murlo fu soppressa nel 1838 e riunita al \nVicariato R. di Montalcino, dove risiedono il cancelliere \nComunitativo, l’ingegnere di Circondario, e l’uffizio di \nesazione del Registro. – La conservazione delle Ipoteche \ne il tribunale di Prima Istanza sono in Siena. \n \nQUADRO della Popolazione della Comunità di MURLO \nIN VESCOVADO a tre epoche diverse. \n\n \n- nome del luogo: Campriano (a), titolo della chiesa: S. \nGiovanni Battista (Rettoria), diocesi cui appartiene: Siena, \npopolazione anno 1745 n° -, popolazione anno 1833 n° \n171, popolazione anno 1839 n° 185 \n- nome del luogo: Casciano in Vescovado, titolo della \nchiesa: SS. Giusto e Clemente (Pieve), diocesi cui \nappartiene: Siena, popolazione anno 1745 n° 454, \npopolazione anno 1833 n° 634, popolazione anno 1839 n° \n- nome del luogo: Crevole, titolo della chiesa: S. Cecilia \n(Pieve), diocesi cui appartiene: Siena, popolazione anno \n1745 n° 104, popolazione anno 1833 n° 105, popolazione \nanno 1839 n° 110 \n- nome del luogo: Frontignano (a), titolo della chiesa: S. \nAndrea (Rettoria), diocesi cui appartiene: Siena, \npopolazione anno 1745 n° 186, popolazione anno 1833 n° \n176, popolazione anno 1839 n° 176 \n- nome del luogo: S. Giusto (*), titolo della chiesa: S. \nSalvatore (Rettoria), diocesi cui appartiene: Siena, \npopolazione anno 1745 n° -, popolazione anno 1833 n° \n107, popolazione anno 1839 n° 114 \n- nome del luogo: Monte Pertuso (*), titolo della chiesa: S. \nMichele (Pieve), diocesi cui appartiene: Siena, \npopolazione anno 1745 n° 198, popolazione anno 1833 n° \n240, popolazione anno 1839 n° 241 \n- nome del luogo: Monte Pescini, titolo della chiesa: SS. \nPietro e Paolo (Pieve), diocesi cui appartiene: Siena, \npopolazione anno 1745 n° 102, popolazione anno 1833 n° \n108, popolazione anno 1839 n° 125 \n- nome del luogo: MURLO IN VESCOVADO, titolo della \nchiesa: S. Fortunato (Pieve), diocesi cui appartiene: Siena, \npopolazione anno 1745 n° 639, popolazione anno 1833 n° \n735, popolazione anno 1839 n° 739 \n- nome del luogo: Vallerano, titolo della chiesa: S. Donato \n(Rettoria), diocesi cui appartiene: Siena, popolazione anno \n1745 n° 72, popolazione anno 1833 n° 94, popolazione \nanno 1839 n° 107 \n \n- Totale abitanti anno 1745 n° 1755 \n- Totale abitanti anno 1833 n° 2369 \n \nEntra nella Comunità di Murlo in Vescovado la seguente \nfrazione \n \n- nome del luogo: Bagnaja, Comunità donde proviene: \nSovicille, abitanti anno 1839 n° 125 \n \n- Totale abitanti anno 1839 n° 2577 \n \nN.B. I popoli contrassegnati con la nota (a), prima del \n1834 spettavano ad altra Comunità. Quelli contrassegnati \ncon l’asterisco (*) mandano una porzione della loro \npopolazione fuori del territorio comunitativo di Murlo.",
    "original_title": "MURLO DI VESCOVADO",
    "page": 444,
    "slug": "murlo-di-vescovado",
    "byte_offset": 2806670
  },
  {
    "context": "nel Val d’Arno aretino.",
    "title": "MURLO",
    "body": "– Rocca distrutta, che fu \na cavaliere del Castello di Pietramala, nella parrocchia di \nS. Bartolommeo a Gello, Comunità Giurisdizione Diocesi \nCompartimento e circa 4 miglia toscane a grecale di \nArezzo. \nFu la rocca di Murlo dei Tarlati di Pietramala, poi del \n\n\n\nComune di Arezzo, al quale venne confermata \ndall’imperatore Carlo IV con diploma del 1366. – In \nseguito la Signorìa di Firenze rilasciò la stessa rocca a \nMarco Tarlati nella pace del 1404 sotto la giurisdizione \ndella città di Arezzo, il cui contado era stato incorporato \nal distretto fiorentino.",
    "original_title": "MURLO",
    "page": 444,
    "slug": "murlo",
    "byte_offset": 2806670
  },
  {
    "context": "",
    "title": "MURLO (MONTE) di Pistoja",
    "body": "– Vedere MONTE MURLO.",
    "original_title": "MURLO (MONTE) di Pistoja",
    "page": 447,
    "slug": "murlo-monte-di-pistoja",
    "byte_offset": 2823164
  },
  {
    "context": "nel Val d’Arno superiore.",
    "title": "MURO (MONTE)",
    "body": "– Vedere \nBADIA DI MONTE MURO.",
    "original_title": "MURO (MONTE)",
    "page": 447,
    "slug": "muro-monte",
    "byte_offset": 2823220
  },
  {
    "context": "",
    "title": "MURO (MONTE DI)",
    "body": "– Vedere MONTE DI MURO e SCARLINO.",
    "original_title": "MURO (MONTE DI)",
    "page": 447,
    "slug": "muro-monte-di",
    "byte_offset": 2823299
  },
  {
    "context": "nel Val d’Arno fiorentino.",
    "title": "MUSCOLI",
    "body": "– Contrada che dà \nil titolo alla parrocchia di S. Michele a Muscoli, una delle \nchiese suburbane della cattedrale di Fiesole, nella \nComunità e Giurisdizione della stessa città, dalla quale \ntrovasi circa un miglia toscane a grecale, nel \nCompartimento di Firenze. \nRisiede sulla cresta dei poggi di macigno che da Fiesole \nper Muscoli e Monte Reggi s’inoltrano verso Monte \nRotondo chiudendo in tal guisa dal lato orientale la \nvallecola del Mugnone. \nLa parrocchia di S. Michele a Muscoli nel 1833 contava \n70 abitanti.",
    "original_title": "MUSCOLI",
    "page": 447,
    "slug": "muscoli",
    "byte_offset": 2823359
  },
  {
    "context": "",
    "title": "MUSCOLI (COLLE)",
    "body": "– Vedere COLLE MUSCOLI in Val d’Elsa.",
    "original_title": "MUSCOLI (COLLE)",
    "page": 447,
    "slug": "muscoli-colle",
    "byte_offset": 2823931
  },
  {
    "context": "",
    "title": "MUNSIGLIANO DI ROMAGNA",
    "body": "– Vedere \nMONSIGLIANO nella Valle del Montone.",
    "original_title": "MUNSIGLIANO DI ROMAGNA",
    "page": 447,
    "slug": "munsigliano-di-romagna",
    "byte_offset": 2823996
  },
  {
    "context": "nel Val d’Arno pisano.",
    "title": "MUSIGLIANO",
    "body": "– Casale la cui \ncappella di S. Martino attualmente è compresa nella \nparrocchia di S. Stefano a Pettori, pievanato di S. Lorenzo \nalle Corti, Comunità e circa 5 miglia toscane a ponente di \nCascina, Giurisdizione di Pontedera, Diocesi e \nCompartimento di Pisa. \nRisiede sulla ripa sinistra dell’Arno nell’insenatura che \n\nforma costà il fiume dirimpetto a Riglione. – Vedere \nCASCINA Comunità, e PETTORI. \nLa parrocchia di S. Martino a Musigliano nel 1551 aveva \n77 abitanti nel 1745 ne contava 65 solamente.",
    "original_title": "MUSIGLIA NO",
    "page": 447,
    "slug": "musigliano",
    "byte_offset": 2824074
  },
  {
    "context": "",
    "title": "MUSIGNANO, nel Val d’Arno inferiore",
    "body": "– Casale perduto, \ndove fu una cappella sotto l’invocazione di S. Quirico nel \npiviere Comunità e Giurisdizione di Cerreto Guidi, \nDiocesi già di Lucca, attualmente di Sanminiato, \nCompartimento di Firenze. \nFu la chiesa di S. Quirico a Musignano di padronato dei \ntre nobili pisani che fondarono nel 780 la badia di S. \nSavino a Cerasiolo , poi detta a Montione, cui cederono \ninsieme con le chiesa di S. Senzio a Cerreto Guidi, di \nEmpoli vecchio, di Petrojo ed altre del Val d’Arno \ninferiore anche questa di Musignano. \nÈ quel Musignano presso Confienti, Cerreto e Collegonzi, \nrammentato nei privilegii che gl’Imperatori Arrigo VI e \nFederigo II confermarono ai conti Guidi, stati una volta \nsignori eziandio di molti castelli e terre del Val d’Arno \ninferiore. \nNel 1260 la chiesa di S. Quirico a Musignano sussisteva \nsempre nel piviere di Cerreto, siccome ne serve di prova il \ncatalogo delle chiese della diocesi di Lucca compilato nel \nmedesimo anno 1260.",
    "original_title": "MUSIGNANO, nel Val d’Arno inferiore",
    "page": 447,
    "slug": "musignano-nel-val-d-arno-inferiore",
    "byte_offset": 2824638
  },
  {
    "context": "",
    "title": "MUSIGNANO in Val d’Ema",
    "body": "– Casale la cui parrocchia \ndi S. Bartolommeo a Musignano è stata da lunga mano \nsoppressa, nel piviere di S. Miniato in Val di Rubiana, \nComunità e Giurisdizione di Greve, Diocesi di Fiesole, \nCompartimento di Firenze. \nIl distretto di questo Musignano è posto sopra il Monte \nScalari, presso al confine di quella badia, una di cui \nporzione acquapendente nel Val d’Arno superiore spetta \nalla Comunità di Figline, mentre la porzione posta sulla \nfaccia occidentale del monte spetta alla Comunità di \nGreve. Infatti una pergamena dell’anno 1329 della badia \npreaccennata ne avvisa, che il popolo di S. Bartolo a \nMusignano confinava con il Monastero di Montescalari.",
    "original_title": "MUSIGNANO in Val d’Ema",
    "page": 447,
    "slug": "musignano-in-val-d-ema",
    "byte_offset": 2825661
  },
  {
    "context": "",
    "title": "MUSTIOLA (S.) A QUARTO",
    "body": "– VedereQUARTO (S. \nDALMAZIO A) presso Siena.",
    "original_title": "MUSTIOLA (S.) A QUARTO",
    "page": 447,
    "slug": "mustiola-s-a-quarto",
    "byte_offset": 2826371
  },
  {
    "context": "",
    "title": "MUZIO (CASTEL)",
    "body": "– Vedere CASTEL MUZI, o MUZIO in Val d’Orcia.",
    "original_title": "MUZIO (CASTEL)",
    "page": 447,
    "slug": "muzio-castel",
    "byte_offset": 2826448
  },
  {
    "context": "(anticamente Agium) nella Valle superiore del Serchio.",
    "title": "NAGGIO di Garfagnana",
    "body": "– Villata con cappella curata (S. \nCroce) sussidiaria della parrocchia di S. Romano, nella \ncui Comunità è compresa, Giurisdizione e circa un miglia \ntoscane a grecale di Camporgiano, governo di \nCastelnuovo di Garfagnana, Diocesi di Massa Ducale, già \n\ndi Luni-Sarzana, Ducato di Modena. \nÈ posta in poggio sulla ripa sinistra del Serchio fra i \nvillaggi di Petrognano, di S. Romano e il Monte \nVerrucole. Appella probabilmente a questa villata di \nNaggio il vico d’Agio rammentato in una carta lucchese \ndell’anno 793, nella quale si tratta della vendita di alcuni \n\n\n\nbeni dell’eredità (ERRATA : del fu vescovo Walprando \nfiglio del duca Walperio di Lucca) del fu Walprando \nfiglio del fu Prandulo di Lucca. – (MEMOR. LUCCH. T. \nIV.) \nLa popolazione di Naggio, compresia nella parrocchia di \nS. Romano, nel 1832 ascendeva per parte sua a 96 \nabitanti.",
    "original_title": "NAGGIO di Garfagnana",
    "page": 447,
    "slug": "naggio-di-garfagnana",
    "byte_offset": 2826532
  },
  {
    "context": "nella Valle dell’Ombrone pistojese.",
    "title": "NARNALI (S. MARIA A)",
    "body": "– Contrada con chiesa plebana (S. Maria) nella \nComunità Giurisdizione e circa miglia toscane due a \nmaestrale -ponente di Prato, Diocesi di Pistoja, \nCompartimento di Firenze. \nTrovasi sulla ripa sinistra del torrente Bardino fra Prato e \nMontemurlo lungo la strada provinciale Montalese. \nLa chiesa di Narnali è di mediocre grandezza di antica \nstruttura costruita di pietra concia. – Una pergamena del \nvescovado di Pistoja, dei 27 giugno 1341, mi dà ragione \ndi credere che la chiesa di S. Maria a Narnali debba \ncorrispondere a quella della soppressa pieve di S. Paolo a \nPetriccio, poiché nella citata scrittura si dice, che Baronto \nvescovo di Pistoja costituiva in suo procuratore il prete \nMatteo del fu Bizzo, rettore della chiesa della Trinità di \nPrato, ad oggetto di prendere possesso in nome del \nvescovato di Pistoja della chiesa plebana di S. Paolo a \nPetriccio e di tutti i suoi beni, per essere stata deliberata la \nsua unione alla mensa vescovile appena che fosse venuto \na morte il pievano ultimo, stato eletto sino dal 1298 dal \ncapitolo della cattedrale di Pistoja; e ciò nel modo \nordinato dal defunto Giovanni Gaetano Orsini cardinale \ndel titolo di S. Teodoro, già Legato apostolico in Toscana \na tenore di una bolla ivi riportata. \nChe però, soggiungeva la scrittura del 1341, essendo \npassato all’altra vita il pievano Benvenuto, il procuratore \ndel Vescovo Baronto con quell’atto prendeva formale \npossesso della pieve di Petriccio, commettendo \nl’amministrazione spirituale di quel popolo al rettore della \nchiesa di Narnali, e dando ordine a questo stesso parroco \ndi abitare nella canonica della pieve soppressa, come pure \ndi celebrare e amministrare i sacramenti nella chiesa \nmedesima a beneplacito del Vescovo di Pistoja. – \n(ARCH. DIPL. FIOR. loc. cit.) \nLa parrocchia di S. Maria a Narnali nel 1833 contava 673 \nabitanti.",
    "original_title": "NARNALI (S. MARIA A)",
    "page": 448,
    "slug": "narnali-s-maria-a",
    "byte_offset": 2827485
  },
  {
    "context": "in Val di Chiana.",
    "title": "NASCIANO, o ANASCIANO",
    "body": "– Vedere \nBADIA DI S. QUIRICO DELLE ROSE.",
    "original_title": "NASCIANO, o ANASCIANO",
    "page": 448,
    "slug": "nasciano-o-anasciano",
    "byte_offset": 2829429
  },
  {
    "context": "nel Val d’Arno casentinese.",
    "title": "NASSA (PIEVE DI)",
    "body": "– \nQuest’antica pieve sotto l’invocazione di S. Bartolommeo \nspettante alla Comunità di Castel Focognano, ossia di \nRassina, fu soppressa nel 1768, quando il suo battistero \nvenne trasferito nella chiesa plebana di S. Maria al Bagno. \n– Vedere BAGNO (S. MARIA AL).",
    "original_title": "NASSA (PIEVE DI)",
    "page": 448,
    "slug": "nassa-pieve-di",
    "byte_offset": 2829518
  },
  {
    "context": "nella Valle del Savio in Romagna.",
    "title": "NASSETO",
    "body": "– \nCastellare che dà il titolo ad una chiesa parrocchiale (S. \nLorenzo) nella Comunità e circa 10 miglia toscane a \n\ngrecale di Verghereto, Giurisdizione di Bagno, Diocesi di \nSarsina, Compartimento di Firenze. \nRisiede fra le due Pare sulla costa di un monte che scende \ndall’Appennino della Cella di S. Alberico, a levante del \nMonte Comero presso Corneto, patria che fu dei Signori \ndella Faggiuola. \nFu Nasseto una delle bicocche dell’Abazia del Trivio \nrammentata al suo articolo e a quello di Mazzi, cui per \nbrevità rinvio il lettore. \nInnanzi però che gli abbati del Trivio acquistassero \ngiurisdizione in Nasseto, questo castelletto con l’antica \nora distrutta chiesa di S. Donato a Nasseto apparteneva a \nun conte sarsinatese, Tommaso da Foliano, dal quale fu \ndonato il Castello e chiesa predetta con altre possessioni \ndella stessa contrada alla mensa vescovile di Sarsina. – \nVedere MONTE RIOLO. \nNel secolo XIV a Nasseto esisteva anche uno spedaletto \nper i poveri passeggeri sotto il titolo di S. Matteo. \nLa parrocchia di S. Lorenzo a Nasseto nel 1833 contava \n102 abitanti.",
    "original_title": "NASSETO",
    "page": 448,
    "slug": "nasseto",
    "byte_offset": 2829844
  },
  {
    "context": "nella Val di Magra.",
    "title": "NASSO",
    "body": "– È una delle villate facente \nparte del popolo di S. Maria a Calice, Comunità \nmedesima, Giurisdizione e Diocesi di Pontremoli, \nCompartimento di Pisa.",
    "original_title": "NASSO",
    "page": 448,
    "slug": "nasso",
    "byte_offset": 2830997
  },
  {
    "context": "nelle pendici di Volterra, versanti nell’Era.",
    "title": "NASTASIO (S. )",
    "body": "– È una villa nel subborgo orientale della città di \nVolterra, che porta il nome della sua cappella (S. \nAnastasio) nella parrocchia di Spicchiajola, Comunità \nGiurisdizione Diocesi e circa 6 miglia a levante di \nVolterra, Compartimento di Firenze. – Vedere \nSPICCHIAJOLA e VOLTERRA, Comunità.",
    "original_title": "NASTASIO (S. )",
    "page": 448,
    "slug": "nastasio-s",
    "byte_offset": 2831185
  },
  {
    "context": "",
    "title": "NASTA GIO (S.) IN GARFAGNANA",
    "body": "– Vedere \nANASTASIO (S. ) nella Valle del Serchio.",
    "original_title": "NASTA GIO (S.) IN GARFAGNANA",
    "page": 448,
    "slug": "nasta-gio-s-in-garfagnana",
    "byte_offset": 2831556
  },
  {
    "context": "nel Val d’Arno pisano.",
    "title": "NAVACCHIO",
    "body": "– Borgata con \nchiesa parrocchiale (S. Jacopo) nel piviere di S. Cassiano \na Settimo, Comunità e circa miglia toscane 3 e 1/2 a \nponente di Cassina, Giurisdizione di Pontedera, Diocesi e \nCompartimento di Pisa. \nÈ posta la borgata lungo la strada R. livornese; la chiesa \nperò è nella così detta Via Cava, che a poca distanza \nscorre dal lato di ostro quasi parallela alla strada postale. \nVarie carte pisane dei secoli XIII e XIV fanno menzione \ndel comune di Navacchio e della sua chiesa di S. Jacopo; \nma il nome di questa borgata non comincia a farsi noto \nnella storia della economia industriale se non dacché i \nbenemeriti fratelli Manetti di Navacchio da pochi lustri a \nquesta parte hanno intrapreso, e vanno sempre \nmaggiormente migliorando i loro tessuti di cotone, \nessendo che ad essi appartiene una grandiosa fabbrica con \n120 telai eretta in Navacchio, la quale fornisce materia di \nlavoro a circa 300 persone, e sussistenza a molte famiglie \nde’contorni. \nLa parrocchia di S. Jacopo a Navacchio nel 1833 faceva \n218 anime, e nel 1840 aveva 247 abitanti. \n\n\n\n \n ",
    "original_title": "NAVACCHIO",
    "page": 448,
    "slug": "navacchio",
    "byte_offset": 2831644
  },
  {
    "context": "già NAVE DI ERIBRANDO, nella Valle del Serchio.",
    "title": "NAVE (S. MATTEO A)",
    "body": "– Contrada, la cui chiesa \nparrocchiale è antica filiale della pieve di Montuolo, già \ndetta al Flesso, nella Comunità Giurisdizione Diocesi e \nDucato di Lucca, da cui la chiesa di S. Matteo a Nave \ndista circa miglia toscane 2 e 1/2 a ponente. \nEssa trovasi poco discosta dalla testata del Ponte S. Pietro \nsulla ripa sinistra del fiume Serchio presso lo stradone che \ndal detto Ponte mena a Lucca. \nAll’Articolo MONTUOLO accennai fra i superstiti i \ndocumenti più antichi che rammentano questa contrada \ndel piviere del Flesso , ora di Montuolo, sotto il vocabolo \ndi Nave d’Eribrando, nome derivatole probabilmente dal \nlongobardo primo proprietario della nave, sulla quale si \npassava il fiume Serchio innanzi che dai marchesi di \nToscana fosse edificato il Ponte che a tal effetto si disse \ndel Marchese, poi Ponte S. Pietro . \nDi questa verità fa buona testimonianza un istrumento del \n4 novembre 1081 rogato in Lucca e pubblicato nel T. IV \nP. II delle Memorie assai volte citate. Con esso Raimondo \narcidiacono della cattedrale di S. Martino offriva \nall’oratorio di S. Pietro edificato presso il Ponte del \nMarchese un pezzo di terra a uso di orto poco discosto \ndalla chiesa di S. Matteo Apostolo detta a Nave, situata \npresso detto Ponte. – Il quale orto confinante da un lato \ncon la via pubblica, e dall’altro lato col fiume Serchio, fu \nassegnato al prete rettore della chiesa medesima di S. \nMatteo a Nave, e all’Opera di detto Ponte. – Vedere \nSERCHIO fiume. \nLa parrocchia di S. Matteo a Nave nel 1832 contava 612 \nabitanti.",
    "original_title": "NAVE (S. MATTEO A)",
    "page": 449,
    "slug": "nave-s-matteo-a",
    "byte_offset": 2832766
  },
  {
    "context": "",
    "title": "NAVE SUL MONT’ORSAJO",
    "body": "– Vedere MONT’ORSAJO nella Valle inferiore dell’Ombrone \nsanese.",
    "original_title": "NAVE SUL MONT’ORSAJO",
    "page": 449,
    "slug": "nave-sul-mont-orsajo",
    "byte_offset": 2834404
  },
  {
    "context": "",
    "title": "NAVE DI S. MORO",
    "body": "– Vedere MORO (S. ) A SIGNA nel Val d’Arno sotto Firenze.",
    "original_title": "NAVE DI S. MORO",
    "page": 449,
    "slug": "nave-di-s-moro",
    "byte_offset": 2834505
  },
  {
    "context": "in Val di Magra.",
    "title": "NAVOLA",
    "body": "– Casale con chiesa \nparrocchiale (S. Lorenzo) nella Comunità di Zeri, \nGiurisdizione e Diocesi di Pontremoli, già di Luni-\nSarzana, Compartimento di Pisa. – Vedere ZERI, \nComunità. \nLa parrocchia di S. Lorenzo a Navola nel 1833 contava \n163 abitanti.",
    "original_title": "NAVOLA",
    "page": 449,
    "slug": "navola",
    "byte_offset": 2834590
  },
  {
    "context": "presso Avenza in Lunigiana.",
    "title": "NAZZANO",
    "body": "– Contrada in \npianura alla destra della fiumana di Avenza, o Lavenza, \nComunità Giurisdizione e circa 2 miglia toscane a ostro \nlibeccio di Carrara, Diocesi di Massa Ducale, già di Luni-\nSarzana, Ducato di Modena. \nFu rogato in questo Nazzano della diocesi di Luni un \nistrumento nel giorno 6 di giugno dell’anno 828, relativo \na una permuta di beni spettanti alla pieve di Lunata presso \nLucca, fra i quali beni era un pezzo di terra posto in \n\nNazzano presso Avenza. – (MEM. LUCCH. T. V P. II.)",
    "original_title": "NAZZANO",
    "page": 449,
    "slug": "nazzano",
    "byte_offset": 2834878
  },
  {
    "context": "nella Valle dell’Ombrone sanese.",
    "title": "NAZZARIO (S. ) DI CHIUSURE",
    "body": "– Casale che porta il titolo della sua \nantica chiesa parrocchiale fra Buonconvento ed Asciano, \ndal primo de’quali è quasi 3 miglia toscane a settentrione-\ngrecale, sebbene la chiesa sia compresa nella Comunità \nGiurisdizione e circa 6 miglia toscane a ostro di Asciano, \nDiocesi di Pienza, già di Arezzo, Compartimento di Siena. \nTrovasi sulle colline cretose che fiancheggiano la ripa \nsinistra dell’Ombrone, e che nella faccia rivolta a levante \nacquapendono nella Valle dell’Asso, lungo la strada \nmaestra che da Buonconvento mena per Chiusure al \nMonastero del Monte Oliveto Maggiore. \nFu la chiesa di S. Nazzario sino del secolo IX \ngiuspadronato de’conti della Scialenga, rammentata fra le \ncarte del loro Munistero di S. Salvatore della Berardenga \npubblicate dagli Annalisti camaldolensi. \nLa parrocchia di S. Nazzario nel 1833 aveva 317 abitanti; \ndei quali 236 erano compresi nella Comunità di Asciano, e \n81 nella Comunità di Buonconvento.",
    "original_title": "NAZZARIO (S. ) DI CHIUSURE",
    "page": 449,
    "slug": "nazzario-s-di-chiusure",
    "byte_offset": 2835426
  },
  {
    "context": "in Val d’Arbia.",
    "title": "NEBBIANO, o NEVIANO e TORRICELLA del Chianti  alto",
    "body": "– Casale con castellare e antica chiesa \nparrocchiale (S. Michele a Nebbiano) nel piviere di S. \nFelice in Pincis, già di S. Marcellino, Comunità e circa 6 \nmiglia toscane a ostro di Gajole, Giurisdizione di Radda, \nDiocesi di Arezzo, Compartimento di Siena. \nRisiede sul crine di un poggio che diramasi verso libeccio \ndal castello di Brolio, lungo il borro omonimo e a ponente \ndella strada rotabile che passa da Brolio per S. Gusmè, \nsull’antica linea di confine fra il contado fiorentino e \nquello sanese, a tenore di un lodo del 1204; la qual linea \npassava per la Torricella di Nebbiano , Lucignano ecc. – \nVedere LUCIGNANELLO. \nEbbero podere in Nebbiano sino dal secolo XI, i signori \nRicasoli e Firidolfi, poiché nel maggio del 1091 Azzo del \nfu Azzo e Imelda figlia di Ridolfo donarono alla badia di \nColtibuono la terza parte di tutti i beni mobili e immobili \nche essi possedevano nel piviere di S. Marcellino in \nAvenano, nei luoghi di Perticaja, di Nebbiano e di \nTornano. – (ARCH. DIPL. FIOR. Carte di Coltibuono . \nInfatti i popoli di Nebbiano e Tornano per lunga età \nappartennero al piviere di S. Marcellino ora detto in \nChianti. \nLa parrocchia di S. Michele a Nebbiano, o a Torricella, \nnel 1833 noverava 71 abitanti.",
    "original_title": "NEBBIANO, o NEVIANO e TORRICELLA del Chianti ",
    "page": 449,
    "slug": "nebbiano-o-neviano-e-torricella-del-chianti-alto",
    "byte_offset": 2836463
  },
  {
    "context": "in Val d’Elsa.",
    "title": "NEBBIANO DI CERTALDO",
    "body": "– Casale con \nchiesa parrocchiale dedicata pur essa a S. Michele, nel \npiviere di S. Pietro in Bossolo, Comunità e circa miglia \ntoscane 4 e 1/2 a grecale di Certaldo, Giurisdizione di \nCastel Fiorentino, Diocesi e Comunità di Firenze. \nRisiede in collina nell’antico distretto del castello di \nPogna presso la strada che da Marcialla scende lungo \nl’Agliena per menare a Certaldo. \nIn questo Nebbiano acquistò poderi la famiglia Monaldi \nch’è patrona della chiesa parrocchiale di Nebbiano. – \nVedere CERTALDO Comunità e POGNA. \n\n\n\nLa parrocchia di S. Michele a Nebbiano nel 1833 contava \n149 abitanti.",
    "original_title": "NEBBIANO DI CERTALDO",
    "page": 449,
    "slug": "nebbiano-di-certaldo",
    "byte_offset": 2837787
  },
  {
    "context": "in Val d’Elsa.",
    "title": "NEBBIANO e GABBIAOLA",
    "body": "– Ecco un \naltro Casale di Nebbiano nella Valle medesima con chiesa \nparrocchiale (S. Frediano) cui fu annessa la soppressa \ncura di S. Bartolommeo a Gabbiaola , nel piviere di S. \nPietro in Mercato, Comunità Giurisdizione e circa 4 \nmiglia toscane a ponente-libeccio di Montespertoli, e \nappena 3 miglia toscane a grecale di Castel Fiorentino, \nnella cui Comunità attualmente è compresa gran parte del \npopolo di Nebbiano, Diocesi e Compartimento di Firenze. \nÈ situato in collina fra la strada volterrana e quella che \ndalla R. romana staccasi a Tavarnelle per condurre a \nCastel Fiorentino. – Vedere GABBIAVOLA. \nLe parrocchie unite di Nebbiano e Gabbiaola nel 1833 \nnoveravano 268 abitanti dei quali soli 32 spettavano alla \nComunità di Castel Fiorentino, e 236 a quella di \nMontespertoli. Dopo però l’attivazione del catasto il \nterritorio di Nebbiano è stato assegnato per la maggior \nparte alla Comunità di Castel Fiorentino; in guisa che nel \n1840, de’298 abitanti di tutta la parrocchia, 249 \nappartenevano a quest’ultima, e soli 49 alla Comunità di \nMontespertoli.",
    "original_title": "NEBBIANO e GABBIAOLA",
    "page": 450,
    "slug": "nebbiano-e-gabbiaola",
    "byte_offset": 2838449
  },
  {
    "context": "in Val di Pesa.",
    "title": "NEBIOLA, o NEBIAULA",
    "body": "– Casale la cui \nchiesa (S. Pietro a Nebiola) compresa nel piviere di S. \nIppolito in Val di Pesa, fu unita, da primo alla cura di \nQuarantola, ed ora a quella di S. Andrea al Botinaccio nel \npiviere di Celiaula, Comunità e Giurisdizione di \nMontespertoli, Diocesi e Compartimento di Firenze. – \nVedere IPPOLITO (S. ) IN VAL DI PESA.",
    "original_title": "NEBIOLA, o NEBIAULA",
    "page": 450,
    "slug": "nebiola-o-nebiaula",
    "byte_offset": 2839587
  },
  {
    "context": "nella Valle dell’Ombrone pistojese.",
    "title": "NEMORETO  (SPEDALE DI)",
    "body": "– È uno dei tanti spedaletti per i pellegrini \nfondato verso il 1120 nel suburbio di Pistoja dall’arciprete \nBonato con l’ajuto del conte Guido Guerra e della \ncontessa Ermellina di lui consorte, e quindi nel gennajo \ndel 1121 donato dal suo fondatore all’abbadia di Taona o \nFontana Taona nelle mani di Giovanni abbate della \nmedesima. – (ZACCARIA, Anecd. Pistor.)",
    "original_title": "NEMORETO  (SPEDALE DI)",
    "page": 450,
    "slug": "nemoreto-spedale-di",
    "byte_offset": 2839969
  },
  {
    "context": "(Nigra) in Val d’Era.",
    "title": "NERA",
    "body": "– Quest’antico castellare, già \ncomunello, prese il nomignolo da una chiesa plebana \ntuttora esistente (S. Gio. Battista) nella Comunità \nGiurisdizione Diocesi e circa 6 miglia toscane a grecale di \nVolterra, Compartimento di Firenze. \nTrovasi sopra un poggio di gabbro detto marmo nero , dal \ncui colore probabilmente ebbe il titolo che porta tuttora la \npieve di Nera . \nSe a questa chiesa fosse da riferire, come sembra, quella \nbattesimale di S. Lorenzo e S. Gio. Battista in Trescle, che \nl’Imperatore Arrigo I, con privilegio dato nel 1015 nella \nvilla di Fasiano presso Pisa, confermò ai canonici di \nVolterra, converrebbe dire che il nomignolo di Nera fosse \ndi epoca meno antica. \nInfatti nei secoli posteriori la chiesa di S. Lorenzo a \nTrescle, o ad Tresclum, benché separata fosse dall’altra di \n\nS. Gio. Battista, apparteneva allo stesso piviere di Nera . – \nVedere MONTE TERZI e RONCOLLA. \nChecché ne sia, nel secolo XIII esisteva sul poggio di \nNera un castelletto che la Signoria di Firenze nel 1236 \nrichiese in pegno ai Volterrani, per sicurezza de’patti da \nosservarsi nella pace per loro mezzo conclusa fra il \nComune di Volterra da una parte, quello di San \nGimignano ed il Vescovo Pagano dall’altra parte. – \nVedere MONTE VOLTRAJO. \nPer altro gli uomini del Castello di Nera continuarono a \nubbidire il potestà della città di Volterra, cui rinnovarono \ngiuramento di fedeltà nel 1270 e anco dopo. \nInfatti nelli statuti volterrani del 1288 la comunità del \ncastel di Nera fu allirata per lire 290; e nelli statuti del \n1411 lo stesso castello fu designato fra quelli che avevano \nun ufiziale minore dipendente dal potestà di Volterra. \nLa pieve di S. Giovan Battista di Nera all’epoca del \nsinodo diocesano del 1356 non sembra che avesse sotto il \nsuo piviere altro che la cappella di S. Ottaviano in Collina, \no di Oltr’Era, registrata questa pure nel diploma del 1015 \ntestè citato. È altresì vero che nei tempi posteriori il \npiviere medesimo aveva per suffraganee le chiese \nparrocchiali di S. Lorenzo in Treschio o in Trescle (antica \ncomplebana corrispondente forse al Monte Terzi), la \nchiesa di S. Michele a Fognano; (riunita alla cura di S. \nCipriano) quella di S Niccola a Buriano (aggregata alla \nprecedente); la parrocchia di S. Martino a Roncolla \n(esistente); di S. Andrea a Miemo (idem); di S. Vittore a \nMonte Miccioli (riunita alla cura di Spicchiajola); e di S. \nLorenzo a Mazzolla, (esistente). \nLa parrocchia della pieve di Nera nel 1833 contava ai 225 \nabitanti.",
    "original_title": "NERA",
    "page": 450,
    "slug": "nera",
    "byte_offset": 2840413
  },
  {
    "context": "",
    "title": "NERANA, o NERANO (BADIA DI)",
    "body": "– Vedere \nTAGLIAFUNI e PONTEROSSO DI FIGLINE nel Val \nd’Arno superiore.",
    "original_title": "NERANA, o NERANO (BADIA DI)",
    "page": 450,
    "slug": "nerana-o-nerano-badia-di",
    "byte_offset": 2842991
  },
  {
    "context": "",
    "title": "NEVIANO DEL CHIANTI",
    "body": "– Vedere NEBBIANO DEL CHIANTI.",
    "original_title": "NEVIANO DEL CHIANTI",
    "page": 450,
    "slug": "neviano-del-chianti",
    "byte_offset": 2843102
  },
  {
    "context": "in Val d’Elsa.",
    "title": "NEVIANO",
    "body": "– Vedere NEBBIANO DI CERTALDO.",
    "original_title": "NEVIANO",
    "page": 450,
    "slug": "neviano",
    "byte_offset": 2843102
  },
  {
    "context": "in Val di Magra.",
    "title": "NEZZANA",
    "body": "– Una delle ville o casali del \npopolo Comunità e Giurisdizione e mezzo miglia toscane \na ponente di Bagnone, Diocesi di Pontremoli, già di Luni-\nSarzana, Comunità di Pisa. – Vedere BAGNONE.",
    "original_title": "NEZZANA",
    "page": 450,
    "slug": "nezzana",
    "byte_offset": 2843226
  },
  {
    "context": "in Val di Chiana.",
    "title": "NIBBIANO",
    "body": "– Contrada nel suburbio \nsettentrionale di Montepulciano, nella parrocchia di S. \nMartino in S. Maria delle Grazie, Comunità Giurisdizione \ne Diocesi medesima, Compartimento di Arezzo. \nFra le carte che rammentano questa contrada citerò un \ntestamento fatto in Montepulciano li 27 luglio del 1368, \ncol quale donna Caterina figlia di Luccio, e vedova di \nMesS. Jacopo di Puccio da Montepulciano, assegnò al \nMonastero di S. Salvatore sul Mont’Amiata, un pezzo di \n\n\n\nterra posto nella contrada di Nibbiano nel distretto di \nMontepulciano, lasciando suoi eredi universali per egual \nporzione la casa della Misericordia e lo spedale di S. \nMaria di Gavina, entrambi luoghi pii di Montepulciano. – \n(ARCH. DIPL. FIOR. Carte della Badia Amiatina, e dei \nPP Domenicani di Montepulciano.)",
    "original_title": "NIBBIANO",
    "page": 450,
    "slug": "nibbiano",
    "byte_offset": 2843455
  },
  {
    "context": "nella Valle superiore del Serchio.",
    "title": "NICCIANO e CORTI DI GARFAGNANA",
    "body": "– Due villate sotto la parrocchia di \nS. Matteo a Nicciano nel piviere e Comunità di Piazza, \nGiurisdizione di Camporgiano, governo di Castelnuovo di \nGarfagnana, Diocesi di Massa Ducale, già di Luni-\nSarzana, Ducato di Modena. \nEntrambi questi casali sono situati in poggio sulla ripa \ndestra del Serchio Minuccianese, ossia della fiumana di S. \nMichele, circa un miglia toscane a ponente dalla sua \nconfluenza nel Serchio di Soraggio e dalle scogliere di \ngabbro fra Piazza, Sala e S. Donnino. \nLa sua parrocchia confina a levante con quella di Pia zza, \na ponente con il territorio lucchese di Minucciano, a \nmaestrale con la cura di Capoli, e a settentrione con i \npopoli di S. Michele e di Gragnana. \nFurono Nicciano e Corti fra quei tanti castelletti della \nGarfagnana posseduti nel secolo XIV dal Marchese \nSpinetta Malaspina di Fosdinovo, e da esso lui nel maggio \ndel 1346 sottomessi e venduti alla Repubblica Fiorentina. \n– Vedere MINUCCIANO. \nLa parrocchia di S. Matteo a Nicciano nel 1831 noverava \n295 abitanti.",
    "original_title": "NICCIANO e CORTI DI GARFAGNANA",
    "page": 451,
    "slug": "nicciano-e-corti-di-garfagnana",
    "byte_offset": 2844280
  },
  {
    "context": "nella Valle inferiore del Serchio.",
    "title": "NICCIANO (S. QUIRICO A)",
    "body": "– Vedere MORIANO (S. QUIRICO A).",
    "original_title": "NICCIANO (S. QUIRICO A)",
    "page": 451,
    "slug": "nicciano-s-quirico-a",
    "byte_offset": 2845385
  },
  {
    "context": "",
    "title": "NICCOLO’ (CASTELLO DI S.)",
    "body": "– Vedere CASTEL S. NICCOLO’.",
    "original_title": "NICCOLO’ (CASTELLO DI S.)",
    "page": 451,
    "slug": "niccolo-castello-di-s",
    "byte_offset": 2845485
  },
  {
    "context": "",
    "title": "NICCOLO’ (S. ) A AGLIANA",
    "body": "– Vedere AGLIANA (S. NICCOLO’ A).",
    "original_title": "NICCOLO’ (S. ) A AGLIANA",
    "page": 451,
    "slug": "niccolo-s-a-agliana",
    "byte_offset": 2845553
  },
  {
    "context": "",
    "title": "NICCOLO’ (S. ) A BIBBIANO",
    "body": "– Vedere BIBBIANO \n(S. NICCOLO’ A) in Val d’Elsa.",
    "original_title": "NICCOLO’ (S. ) A BIBBIANO",
    "page": 451,
    "slug": "niccolo-s-a-bibbiano",
    "byte_offset": 2845625
  },
  {
    "context": "",
    "title": "NICCOLO’ (S. ) A CALENZANO",
    "body": "– Vedere \nCALENZANO.",
    "original_title": "NICCOLO’ (S. ) A CALENZANO",
    "page": 451,
    "slug": "niccolo-s-a-calenzano",
    "byte_offset": 2845715
  },
  {
    "context": "",
    "title": "NICCOLO’ (S. ) A CASA ARSA",
    "body": "– Vedere TORRI (S. NICCOLO’ A).",
    "original_title": "NICCOLO’ (S. ) A CASA ARSA",
    "page": 451,
    "slug": "niccolo-s-a-casa-arsa",
    "byte_offset": 2845773
  },
  {
    "context": "",
    "title": "NICCOLO’ (S. ) DI CASALE",
    "body": "– Vedere CASALE DI S. GODENZO.",
    "original_title": "NICCOLO’ (S. ) DI CASALE",
    "page": 451,
    "slug": "niccolo-s-di-casale",
    "byte_offset": 2845845
  },
  {
    "context": "",
    "title": "NICCOLO’ (S. ) A CASTRO CARO",
    "body": "– Vedere CASTRO \nCARO. \n\n \n \nNICCOLO’ (S. ) A CERRETA. – Vedere CERRETA.",
    "original_title": "NICCOLO’ (S. ) A CASTRO CARO",
    "page": 451,
    "slug": "niccolo-s-a-castro-caro",
    "byte_offset": 2845912
  },
  {
    "context": "",
    "title": "NICCOLO’ (S. ) A CECINA",
    "body": "– Vedere CECINA DI LAMPORECCHIO.",
    "original_title": "NICCOLO’ (S. ) A CECINA",
    "page": 451,
    "slug": "niccolo-s-a-cecina",
    "byte_offset": 2846028
  },
  {
    "context": "",
    "title": "NICCOLO’ (S. ) A CIPOLLATICO",
    "body": "– Vedere \nCIPOLLATICO.",
    "original_title": "NICCOLO’ (S. ) A CIPOLLATICO",
    "page": 451,
    "slug": "niccolo-s-a-cipollatico",
    "byte_offset": 2846096
  },
  {
    "context": "",
    "title": "NICCOLO’ (S. ) A FERRAGLIA",
    "body": "– Vedere \nFERRAGLIA.",
    "original_title": "NICCOLO’ (S. ) A FERRAGLIA",
    "page": 451,
    "slug": "niccolo-s-a-ferraglia",
    "byte_offset": 2846158
  },
  {
    "context": "",
    "title": "NICCOLO’ (S. ) A FONTIA",
    "body": "– Vedere FONTIA.",
    "original_title": "NICCOLO’ (S. ) A FONTIA",
    "page": 451,
    "slug": "niccolo-s-a-fontia",
    "byte_offset": 2846216
  },
  {
    "context": "",
    "title": "NICCOLO’ (S. ) A FORLI",
    "body": "– Vedere FORLI.",
    "original_title": "NICCOLO’ (S. ) A FORLI",
    "page": 451,
    "slug": "niccolo-s-a-forli",
    "byte_offset": 2846267
  },
  {
    "context": "",
    "title": "NICCOLO’ (S. ) A LATERA",
    "body": "– Vedere LATERA.",
    "original_title": "NICCOLO’ (S. ) A LATERA",
    "page": 451,
    "slug": "niccolo-s-a-latera",
    "byte_offset": 2846316
  },
  {
    "context": "",
    "title": "NICCOLO’ (S. ) A MIGNETO",
    "body": "– Vedere MIGNETO.",
    "original_title": "NICCOLO’ (S. ) A MIGNETO",
    "page": 451,
    "slug": "niccolo-s-a-migneto",
    "byte_offset": 2846367
  },
  {
    "context": "",
    "title": "NICCOLO’ (S. ) A MONTAGLIARI",
    "body": "– Vedere \nMONTAGLIARI in Val di Greve.",
    "original_title": "NICCOLO’ (S. ) A MONTAGLIARI",
    "page": 451,
    "slug": "niccolo-s-a-montagliari",
    "byte_offset": 2846420
  },
  {
    "context": "",
    "title": "NICCOLO’ (S. ) A MONTE CAMPOLESE",
    "body": "– Vedere \nCAMPOLESE (MONTE).",
    "original_title": "NICCOLO’ (S. ) A MONTE CAMPOLESE",
    "page": 451,
    "slug": "niccolo-s-a-monte-campolese",
    "byte_offset": 2846498
  },
  {
    "context": "",
    "title": "NICCOLO’ (S. ) A MULAZZO",
    "body": "– Vedere MULAZZO.",
    "original_title": "NICCOLO’ (S. ) A MULAZZO",
    "page": 451,
    "slug": "niccolo-s-a-mulazzo",
    "byte_offset": 2846570
  },
  {
    "context": "",
    "title": "NICCOLO’ (S. ) A NIPOZZANO",
    "body": "– Vedere \nNIPOZZANO.",
    "original_title": "NICCOLO’ (S. ) A NIPOZZANO",
    "page": 451,
    "slug": "niccolo-s-a-nipozzano",
    "byte_offset": 2846623
  },
  {
    "context": "",
    "title": "NICCOLO’ (S. ) A ORMETO",
    "body": "– Vedere ORMETO.",
    "original_title": "NICCOLO’ (S. ) A ORMETO",
    "page": 451,
    "slug": "niccolo-s-a-ormeto",
    "byte_offset": 2846681
  },
  {
    "context": "",
    "title": "NICCOLO’ (S. ) A PISIGNANO",
    "body": "– Vedere PISIGNANO.",
    "original_title": "NICCOLO’ (S. ) A PISIGNANO",
    "page": 451,
    "slug": "niccolo-s-a-pisignano",
    "byte_offset": 2846732
  },
  {
    "context": "",
    "title": "NICCOLO’ (S. ) A RISTONCHI",
    "body": "– Vedere RISTONCHI.",
    "original_title": "NICCOLO’ (S. ) A RISTONCHI",
    "page": 451,
    "slug": "niccolo-s-a-ristonchi",
    "byte_offset": 2846789
  },
  {
    "context": "",
    "title": "NICCOLO’ (S. ) A RADDA",
    "body": "– Vedere RADDA.",
    "original_title": "NICCOLO’ (S. ) A RADDA",
    "page": 451,
    "slug": "niccolo-s-a-radda",
    "byte_offset": 2846846
  },
  {
    "context": "",
    "title": "NICCOLO ’ (S. ) A SELVOLE",
    "body": "– Vedere SELVOLE DI GAJOLE nel Chianti.",
    "original_title": "NICCOLO ’ (S. ) A SELVOLE",
    "page": 451,
    "slug": "niccolo-s-a-selvole",
    "byte_offset": 2846895
  },
  {
    "context": "",
    "title": "NICCOLO’ (S. ) A SILLICANO",
    "body": "– Vedere SILLICANO. \n \n\n\n\n ",
    "original_title": "NICCOLO’ (S. ) A SILLICANO",
    "page": 451,
    "slug": "niccolo-s-a-sillicano",
    "byte_offset": 2846972
  },
  {
    "context": "",
    "title": "NICCOLO’ (S. ) A SOCI",
    "body": "– Vedere SOCI.",
    "original_title": "NICCOLO’ (S. ) A SOCI",
    "page": 452,
    "slug": "niccolo-s-a-soci",
    "byte_offset": 2847032
  },
  {
    "context": "",
    "title": "NICCOLO’ (S. ) A SPUGNOLE",
    "body": "– Vedere SPUGNOLE.",
    "original_title": "NICCOLO’ (S. ) A SPUGNOLE",
    "page": 452,
    "slug": "niccolo-s-a-spugnole",
    "byte_offset": 2847079
  },
  {
    "context": "",
    "title": "NICCOLO’ (S. ) A STERZI",
    "body": "– Vedere STERZI.",
    "original_title": "NICCOLO’ (S. ) A STERZI",
    "page": 452,
    "slug": "niccolo-s-a-sterzi",
    "byte_offset": 2847134
  },
  {
    "context": "",
    "title": "NICCOLO’ (S. ) A TORRI",
    "body": "– Vedere TORRI (S. NICCOLO’ A).",
    "original_title": "NICCOLO’ (S. ) A TORRI",
    "page": 452,
    "slug": "niccolo-s-a-torri",
    "byte_offset": 2847185
  },
  {
    "context": "",
    "title": "NICCOLO’ (S. ) A TREBBIO",
    "body": "– Vedere TREBBIO DEL CHIANTI.",
    "original_title": "NICCOLO’ (S. ) A TREBBIO",
    "page": 452,
    "slug": "niccolo-s-a-trebbio",
    "byte_offset": 2847253
  },
  {
    "context": "",
    "title": "NICCOLO’ (S. ) A VARANO",
    "body": "– Vedere VARANO.",
    "original_title": "NICCOLO’ (S. ) A VARANO",
    "page": 452,
    "slug": "niccolo-s-a-varano",
    "byte_offset": 2847319
  },
  {
    "context": "",
    "title": "NICCOLO’ (S. ) A VILLAFRANCA",
    "body": "– Vedere \nVILLAFRANCA.",
    "original_title": "NICCOLO’ (S. ) A VILLAFRANCA",
    "page": 452,
    "slug": "niccolo-s-a-villafranca",
    "byte_offset": 2847370
  },
  {
    "context": "in Lunigiana nella Val di Magra.",
    "title": "NICOLA",
    "body": "– Castello con \nchiesa prepositura (SS. Jacopo e Filippo) dalla quale \ndipende la cappella curata di Casano, nella Comunità di \nOrtonovo, Mandamento, Diocesi e circa 5 miglia toscane \na levante di Sarzana, Provincia di Levante, R. Sardo. \nRisiede nella faccia meridionale delle colline che \ndistendonsi dai monti di Carrara alla marina di Luni, dalle \ncui vestigie il paese di Nicola è circa un miglia toscane e \nmezzo distante. \nGli abitanti del castello di Nicola vivevano a comune \nalloraquando eglino, con deliberazione del dì 26 marzo \ndel 1406, si posero sotto l’accomandigia della Repubblica \nFiorentina a certe condizioni favorevoli. Continuavano gli \nuomini di Nicola a mantenersi fedeli ai Fiorentini anche \nin tempo della guerra di Lucca, quando, cioè, nel 1431 \nscese in Lunigiana a sostegno dei Lucchesi Niccolo \nPiccinino generale delle truppe di Milano, il quale dopo \navere fatto dare l’assalto e poi il saccheggio al Castello di \nNicola, lo fece ardere dal fuoco. \nDondechè tre anni dopo parendo ragionevol cosa alla \nSignoria di Firenze che la fedeltà degli uomini di Nicola \nfosse riconosciuta, fu proposta, discussa e approvata la \nprovvisione che ordinava, si rifacessero a spese della \nrepubblica fiorentina le mura castellane di Nicola state \ndall’oste milanese nella passata guerra rovinate. \nArroge a ciò una credenziale del dì 10 marzo 1448 \nconsegnata dal comune e uomini di Nicola a due suoi \nrappresentanti inviati a Firenze alli magnifici Signori. \nCotesta lettera credenziale pubblicata nel Vol. II delle \nIstorie Fiorentine del Cavalcanti con illustrazioni di \nF.Polidori (pag. 426), comecché non dichiari lo scopo \ndella missione dei due sindaci dal comune di Nicola \ninviati a Firenze, ciò per avventura si manifesta in altra \nprovvisione deliberata dalla Signoria nell’anno 1456, \ndalla quale apparisce, che il governo della Repubblica \nFiorentina aveva destinato un assegnamento pecuniario \nper i lavori di fortificazione intorno al Castello di Nicola, \n\natteso che consideravasi allora questo luogo come capo \ndella Parte Guelfa nella Lunigiana marittima. \nNei regis tri d’istruzioni agli ambasciatori inviati dalla \nRepubblica Fiorentina presso li Stati esteri, monumento \nprezioso conservato nelle Riformagioni, al T. XVIII \ndall’anno 1411 al 1422, e nel T. XLI dal 1436 al 1456, si \ntrovano documenti relativi al confine del Comune di \nNicola con i territorj limitrofi di Ortonovo, di Carrara e di \nSarzana. \nLa parrocchia di Nicola, compreso il popolo di Casano, \nnel 1832 contava 800 abitanti.",
    "original_title": "NICOLA",
    "page": 452,
    "slug": "nicola",
    "byte_offset": 2847432
  },
  {
    "context": "nel Val d’Arno pisano.",
    "title": "NICOSIA DI CALCI",
    "body": "– Monastero \ngià appellato EPISCOPIA, e abitato un tempo da’ canonici \nregolari Agostiniani con chiesa dedicata a S. Agostino; la \nquale è stata eretta in parrocchia dopo che essa con \nl’annesso claustro fu consegnata ai Francescani della \nRiforma che attualmente l’ufiziano, nel pievanato di Calci, \nComunità Giurisdizione e circa 6 miglia toscane a \nponente-maestro di Vico Pisano, Diocesi e \nCompartimento di Pisa. \nRisiede alla base occidentale del monte della Verruca in \nluogo già appellato Rezzano o Ressano alla sinistra del \ntorrente di Monte Magno, a cavaliere della strada che \nconduce a quel villaggio. – Cotesto Monastero insieme \ncon la chiesa fu edificato verso il 1264 dal B.Ugone da \nFasiano, arcivescovo di Nicosia , in una selva che acquistò \ndai monaci Cistercensi di S. Michele della Verruca. A \ncompimento del qual edifizio l’arcivescovo di Pisa, \nFederigo Visconti, che consacrato e posto aveva la prima \npietra nel giorno 13 maggio dell’anno 1264, nel giorno 21 \ndicembre dello stesso anno dalla sua villa di Calci diresse \nuna enciclica a tutti i fedeli della diocesi per esortarli a \ncontribuire con sussidi al proseguimento del sacro edifizio \ndi Nicosia, allora appellato di Episcopia e più tardi anche \ndi S. Agostino a Rezzano nella Valle Calcisana. \nQuattr’anni dopo, con deliberazione dell’8 giugno 1268, il \npotestà e anziani del Comune di Pisa, aderendo alle \nistanze di Ugone da Fasiano, accolsero sotto la loro \nprotezione il claustro dei canonici di Nicosìa posto nella \nValle Calcisana. \nUn secolo dopo alla canonica medesima fu aggregato, il \nMonastero di S. Paolo all’Orto in Pisa, talché entrambi nel \n1257 dipendevano da un solo capo di quelle canoniche di \nAgostiniani col titolo di priore. Finalmente con decreto \ndei 28 maggio del 1404 (stile pisano) Gabbriello Maria \nVisconti signor di Pisa, attesa l’istanza fattagli dai \nreligiosi di Nicosìa , esentò i beni tutti di quel monastero \nda qualunque imposizione e gabella. – (ARCH. DIPL. \nFIOR. Carte del Convento di Nicosìa .) \nCotesto monastero però nel 1292 soffrì un saccheggio \ndall’oste lucchese unitasi alla fiorentina a danno de’Pis ani. \n– (PTOLOMEI, Annal. LucenS. ) \nFinalmente soppressi gli Agostiniani Scopetinj, il claustro \ndi Nicosìa sul declinare del secolo decimottavo fu dato ai \nFrati della Riforma di S. Francesco, allorché la chiesa di \nS. Agostino annessa alla canonica fu eretta in parrocchia \nsottoposta alla battesimale di Calci. \nEssa nel 1833 contava 463 abitanti.",
    "original_title": "NICOSIA DI CALCI",
    "page": 452,
    "slug": "nicosia-di-calci",
    "byte_offset": 2850037
  },
  {
    "context": "(NEURA, e talvolta NIURE FL.) ",
    "title": "NIEVOLE",
    "body": "– Fiumana \nche da il suo nome a una valle secondaria del Val d’Arno \ninferiore, in cui per una sola bocca tributano le loro acque \nnon solo i canali, i borri e rivi tutti che scolano in Nievole \nfino al padule di Fucecchio, ma ancora le due Pescie, \nmaggiore e minore, le quali perdono il loro nome al pari \ndel fiume Nievole sull’avvicinarsi che fanno dall’opposto \nlato al padule testè ra mmentato. \nA considerare il corso del fiume Nievole, esso raccoglie le \nprime sue fonti da un contrafforte che scende fra Avaglio \ne Casore dall’Appennino di Piteglio, e di là precipitando \nfra balze di macigno, riceve sotto Marliana, a destra il \nfosso Forra , e più in basso dal lato opposto il torrente \nBolognola con altri minori influenti fra Casore e \nSeravalle. Arrivata a piè di quest’ultimo poggio la \nfiumana attraversa la strada R. Lucchese sotto il Ponte \nalla Nievole; quindi si apre spaziosa la valle, nella quale \nla Nievole non più serpeggiante attraversa cammin \nfacendo un’ubertosissima pianura, su cui placida \ns’incammina in linea retta da settentrione a ostro per \nun’artefatto canale aperto lungo la fattoria del Terzo. È \ncostà dove il fiume Nievole, abbandonato il suo nome, \nprende quello del Canal del Terzo , che poco dopo \nabbandona per quello di Canal Maestro presso la \nconfluenza del torrente Borra , dove, cioè, sul lembo \noccidentale del padule di Fucecchio congiungesi al \nCanale del Terzo quello appellato Nuovo, in cui si \naccoppiano le due Pescie e il fosso di Monte Carlo . Ivi il \nCanal Maestro piega il suo corso per dirigersi da ostro a \nlibeccio lungo il padule predetto rasentando le estreme \nfalde delle colline orientali delle Cerbaje innanzi di \narrivare al Ponte a Cappiano. Costà il Canal Maestro \ndiventa emissario di quel padule di cui egli è immissario, \ne allora a guisa di canale detto una volta fiume Arme, ora \ndella Gusciana, o Usciana, percorre parallelo \nall’Antifosso , finché sotto Monte Calvoli entrambi riuniti \nsi vuotano nell’Arno. – Vedere gli Articoli BAGNI DI \nMONTE CATINI, GUSCIANA, PADULE DI \nFUCECCHIO, e VAL DI NIEVOLE. \nIn quanto all’andamento delle due Pescie veggansi gli \narticoli respettivi; cioè: PESCIA MAGGIORE, e PESCIA \ndi COLLODI. \nNon è qui il luogo di parlare della provincia di Val di \nNievole che per industria di cultura agraria e \nmanifatturiera, per popolazione e fertilità di suolo va \ninnanzi a tutte le altre del Granducato; e a benefizio della \nquale il governo della dinastia Austro-Lorena felicemente \nregnante fu sempre generoso delle sue cure. \nDirò solamente che da un secolo a questa parte i sovrani \nmoderatori del popolo toscano rivolsero costantemente il \nloro paterno animo a liberare precipuamente la Val di \nNievole dall’ingombro delle molte acque cagionate dagli \nostacoli artificialmente messi nei secoli anteriori ad un più \nfacile corso delle medesime.",
    "original_title": "NIEVOLE",
    "page": 453,
    "slug": "nievole",
    "byte_offset": 2852621
  },
  {
    "context": "",
    "title": "NIEVOLE (PIEVE A)",
    "body": "– Vedere PIEVE A NIEVOLE e MONTE CATINI in Val di Nievole.",
    "original_title": "NIEVOLE (PIEVE A)",
    "page": 453,
    "slug": "nievole-pieve-a",
    "byte_offset": 2855566
  },
  {
    "context": "(Nipotianum e  Nepotianum) in Val di Sieve.",
    "title": "NIPOZZANO e NEPOZZANO",
    "body": "– Castello con sovrastante \nrocca torrita sul pinnacolo del poggio omonimo, a \ncavaliere di una casa signorile degli Albizzi padroni della \nrocca e della sottostante chiesa parrocchiale di S. Niccolò \na Nipozzano, nel piviere di Diacceto, Comunità e circa 3 \nmiglia toscane a ponente di Pelago, Giurisdizione e due \nmiglia e mezzo a grecale del Pontassieve, Diocesi di \nFiesole, Compartimento di Firenze. \nRisiede cotesto castello sopra il risalto di un poggio che \ndiramasi a libeccio della Consuma alla destra del fiume \nSieve e a cavaliere della strada regia Forlivese, mentre \ndietro alle sue spalle passa la via provinciale Casentinese. \nInnanzi che nel Castello di Nipozzano acquistasse signoria \nla famiglia magnatizia fiorentina degli Albizzi esso era \nfeudo de’conti Guidi sino dal secolo XI, confermato loro \npiù tardi dall’Imperatore Arrigo VI nel 1191, e da \nFederigo II nel 1220. Avvegnaché nel novembre del 1062 \nun C. Guido figlio di altro C. Guido, nel tempo che \nabitava nel suo castel di Porciano acquistò da due \npossidenti le loro porzioni del poggio e Castello di \nNipozzano nel contado fiorentino, compresa parte dei \nfossi e mura con due stiora di terreno contigue al castello. \n– È quello stesso conte Guido di cui si fece menzione \nall’Articolo MODIGLIANA (Vol. III. pag. 219 e 23o), il \nquale ebbe anche signoria in Remole, a Rosano, nel \npiviere di Diacceto a Vallombrosa e in molti luoghi della \nVal di Sieve. \nNon conosco l’epoca nè il modo col quale la Repubblica \nFiorentina levò da Nipozzano i conti Guidi, tirando a sé il \ndominio del castello; solamente so, che quei dinasti verso \nil 1300 non lo possedevano più; essendoché nell’Arch. \ndelle Riformagioni di Firenze si conservano lettere del \n1312 dirette dalla Signoria al castellano di Nipozzano per \nesortarlo d’invigilare alla difesa di quel posto nel tempo in \ncui l’esercito dell’Imperatore Arrigo di Lussemburgo \ns’incamminava da Arezzo a Firenze per assediare la città. \nDalle mani del Comune di Firenze il castello di \nNipozzano passò in proprietà della famiglia Albizzi, alla \nquale spetta il circostante poggio vestito di viti, di ulivi e \ndi un bosco di cipressi, con 24 case coloniche costituenti \nuna bella fattoria. \nAnche la chiesa parrocchiale di Nipozzano è al pari del \ncastello di padronato della famiglia patrizia degli Albizzi. \nIl castello con l’annessa torre e i suoi due torrini di \navanzata furono edificati dalla stessa famiglia fiorentina, \nsiccome lo dimostrano gli antichi cammini di pietra serena \ne gli architravi delle porte con l’armi gentilizie di quella \nprosapia. \nLe camere de’4 ripiani della torre erano dipinte e storiate a \nfresco nelle loro lunette e pareti, ma, consumate dal tempo \ne dall’intemperie delle stagioni, appena è rimasto di quelle \nun debole indizio. \nIl castello col palazzo di Nipozzano nel 1374 doveva già \nessere in mano degli Albizzi, tostochè nell’archivio delle \nRiformagioni di Firenze esiste una deliberazione della \nSignoria del dì 4 dicembre 1374, relativamente all’aquisto \nda farsi delle rocche di Monte Domini di Monte Gonzi e \ndi Pian Franzese nel Val d’Arno superiore, di Monte \nCastelli e di Monte Cuccari in Val d’Era, del castello e \npalazzo di Nipozzano in Val di Sieve, di Vernio in Val di \nBisenzio. Le quali rocche e castelli trovandosi allora a \nconfine con il dominio fiorentino, avvenne che il \ngonfaloniere di giustizia di Firenze, i priori dell’arti uniti \n\n\n\nai gonfalonieri delle compagnie del popolo, ai 12 \nbonuomini e ai capi della Parte guelfa deliberarono, che di \nlì alle calende di marzo prossimo futuro si dovesse \nprovvedere sopra il modo da tenersi, non tanto per via di \ncompra, come anche per qualsivoglia altro titolo onde \nacquistare e recuperare le suddette rocche, castelli e \ngeneralmenle tutti que’luoghi confinanti al dominio \nfiorentino i cui padroni vantavano indipendenza, \ngiurisdizione civile e criminale, mero e misto imperio, \ncome più latamente in detta provvisione si dice. \nIn esecuzione di tali ordini bentosto furono acquistali gli \nenunciati castelli e fortilizj, i quali appartenevano in quel \ntempo ai signori da Ricasoli, Albizzi, Bardi ecc. \nMa siccome non mancò chi pose in dubbio se ciò di \nragione si fosse potuto fare, così in vigore di altra \nprovvisione del 1375 fu stabilito, che si dovessero \nrestituire a ciascuno di quei signori i loro castelli, rocche, \npalazzi, ecc. \nDi più con riformagione di quello stesso giorno la \nSignoria assegnò la mercede ai castellani che il Comune \ndi Firenze doveva inviare alla guardia dei castelli \nrestituiti. – Vedere MONTE GONZI. \nFu da Nipozzano l’architetto fra Jacopo domenicano che \ndisegnò e diresse nel 1320 il cappellone detto \nde’Spagnuoli nel chiostro di S. Maria Novella. E fu egli \nstesso l’autore del campanile di detta chiesa fatto alzare \nfra il 1328 e il 1334 da Fr. Guido Saltarelli arcivescovo di \nPisa dello stesso ordine de’Predicatori, in cui spese 4000 \nfiorini d’oro, compreso il valore di tre campane, in una \ndelle quali si legge il nome del noto campanaro Puccio \nfiorentino stato già rammentato agli Articoli FALTONA \n(PIEVE DI) e MONTICI. \nLa parrocchia di S. Niccolò a Nipozzano nel 1833 contava \n351 abitanti.",
    "original_title": "NIPOZZANO e NEPOZZANO",
    "page": 453,
    "slug": "nipozzano-e-nepozzano",
    "byte_offset": 2855652
  },
  {
    "context": "(già DEZZANO) in Val d’Ema",
    "title": "NIZZANO",
    "body": "– Casale con chiesa parrocchiale (S Michele) nel piviere dell’Impruneta, Comunità Giurisdizione e circa 3 miglia toscane a scirocco del Galluzzo, Diocesi e Compartimento di Firenze.\nRisiede sulla strada maestra tracciata lungo la cresta \nde’poggi che dall’Impruneta s’inoltrano verso Mezzo \nMonte e la chiesa di S. Gersolè fra la vallecola dell’Ema e \nla Val di Greve. \nLa chiesa di S. Michele a Nizzano è rammentata fra \nquelle del pievanato dell’Impruneta sino dal 1156 nella \nbolla del Pontefice Adriano IV concessa a Ugone \npievano, alla qual battesimale il Papa confermò anche la \nchiesa di S. Michele de Dethano, o Dezzano, ora Nizzano. \nCotesta chiesa nel secolo scorso essendo angusta e \ncadente, per decreto arcivescovile del 26 agosto 1791 fu \ntrasportata nell’attuale del Crocifisso di Monteriolo, già \nappartenuta ed uffiziata da una compagnia secolare \nsottoposta allo stesso parroco di Nizzano. \nLa parrocchia di S. Michele a Nizzano in Monteriolo, nel \n1833 aveva 167 abitanti.",
    "original_title": "NIZZANO",
    "page": 454,
    "slug": "nizzano",
    "byte_offset": 2861000
  },
  {
    "context": "nella Valle del Serchio.",
    "title": "NOBULE (S. SALVATORE A) o NOVULE",
    "body": "– Chiesa e casale distrutti, a me sconosciuti, ma \nrammentati, l’una e l’altro, in qualche carta del secolo \n\nVIII fra quelle dell’Arch. Arciv.di Lucca. Con una di esse \nfra le altre relativa al testamento fatto nel 766 un lucchese, \nchia mato Tassilone del fu Auichisi, lasciò la maggior \nparte dei suoi beni ai poveri, compreso il giuspadronato \ndella chiesa di S. Reparata presso il Monastero di S. \nMartino che fu di Sicherado (ora S. Reparata a \nMonsagrati) e altre sostanze poste in loco Nobule. – La \nchiesa poi di S. Salvatore a Nobule fu fondata nel 767 da \nun tale Galdoino figlio del fu Filimari, il quale in detto \nanno, con istrumento rogato nello stesso luogo di Nobule, \nassegnò in dote alla chiesa medesima fra gli altri beni una \ncasa massarizia, equivalente a un podere, situata nella \ncontrada di Quiesa territorio lucchese. – (MEM. LUCCH. \nT. IV.)",
    "original_title": "NOBULE (S. SALVATORE A) o NOVULE",
    "page": 454,
    "slug": "nobule-s-salvatore-a-o-novule",
    "byte_offset": 2862062
  },
  {
    "context": "nella vallecola di Camajore.",
    "title": "NOCCHI",
    "body": "– Villaggio con \nchiesa prioria (S. Pietro) nel piviere, Comunità \nGiurisdizione e circa 2 miglia toscane a scirocco di \nCamajore, Diocesi e Ducato di Lucca. \nSiede in collina lungo la strada maestra che da Camajore \nper Nocchi sale a Monte Magno, donde dal lato opposto \nentra in Val di Serchio per la Freddana e di là lungo la ripa \ndestra del fiume lo varca sul Ponte S. Quilico per menare \na Lucca. \nDella chiesa di S. Pietro a Nocchi abbiamo memoria fino \ndal principio del secolo IX, quando fu eretta in luogo detto \nMantiana. Essa era di padronato delle monache di S. \nLucia di Lucca; le quali nell’anno 818, prescrissero \nall’investito l’onere di pagare al monastero loro la metà \ndelle raccolte in vino, olio, ghiande, castagne e fichi \nsecchi. Il qual documento è sufficiente a provare la qualità \ndei prodotti principali della contrada di Nocchi, \nconsistente allora come adesso in boschi, in selve di \ncastagni, in vigneti e oliveti. Infatti il distretto di Nocchi \nrespettivamente all’olio, che è la sua raccolta maggiore, \nattualmente produce un anno per l’altro da 30,000 barili \nd’olio di ottima qualità. – Vedere MANCIANA. \nDopo il principio del secolo X acquistarono podere anche \nin Nocchi i Paganelli da Monte Magno, siccome fu \navvertito all’Articolo MONTE MAGNO LUCCHESE \nmassimamente per le tante concessioni enfiteutiche prima \ne dopo il mille accordate loro dai vescovi di Lucca. \nIl villaggio e i contorni di Nocchi sono sparsi di abitazioni \ndecenti e di ville signorili, fra le quali in una che fu \nde’signori Montecatini, poi de’Graziani, esisteva una \ncolonna militare, illustrata dal Muratori, e trasportata così \nprobabilmente dalla non lontana via Emilia di Scauro che \npassava per la Versilia. – Vedere LUNI, e VIA EMILIA \nDI SCAURO. \nLa parrocchia di S. Pietro a Nocchi nel 1832 contava 460 \nabitanti.",
    "original_title": "NOCCHI",
    "page": 454,
    "slug": "nocchi",
    "byte_offset": 2863008
  },
  {
    "context": "nel Val d’Arno pisano – Borgata con un oratorio pubblico (S.",
    "title": "NOCE",
    "body": "Domenico a Noce) nella parrocchia de’SS. \nQuirico e Giulitta a Lugnano , pievanato di S. Giovanni \nalla Vena, Comunità Giurisdizione e circa 4 miglia \ntoscane a libeccio di Vico Pisano, Diocesi e \nCompartimento di Pisa. \nRisiede lungo la strada Vicarese, ossia di Piemonte, alla \nbase meridionale della Verruca di Pisa, sotto una scogliera \n\n\n\ndi massi cavernosi calcarei sì fattamente disposti, che \nsembrano rovinati uno addosso all’altro, sebbene attaccati \nalla massa del monte, per modo che si formarono varie \ncaverne, state indicate dal Targioni nel T. I. de’suoi \nViaggi sotto nome di Grotte di Noce, fra le quali è \nsingolare la Grotta del Pippi che di recente il Prof. Paolo \nSavi con altre caverne del Monte Pisano descrisse nella \nprima delle sue Memorie per servire allo studio della \ncostituzione fisica della Toscana. (pag. 61 nota 1). – \nVedere MONTE PISANO e ULIVETO.",
    "original_title": "NOCE",
    "page": 454,
    "slug": "noce",
    "byte_offset": 2864918
  },
  {
    "context": "in Val di Magra.",
    "title": "NOCE DI ZERI",
    "body": "– Villa compresa nella \nparrocchia di S. Lorenzo a Zeri, Comunità medesima, \nGiurisdizione e Diocesi di Pontremoli, Compartimento di \nPisa. \nÈ una delle tante bicocche alpestri che costituiscono la \npopolazione della parrocchia di Zeri posta sulla ripa \nsinistra del torrente Cordona. – Vedere ZERI.",
    "original_title": "NOCE DI ZERI",
    "page": 455,
    "slug": "noce-di-zeri",
    "byte_offset": 2865890
  },
  {
    "context": "in Val di Chiana.",
    "title": "NOCETA",
    "body": "– Casale con chiesa \nparrocchiale (S. Bartolommeo) nella Comunità \nGiurisdizione e circa un miglia toscane a levante di \nCastiglion Fiorentino, Diocesi e Compartimento di \nArezzo. \nRisiede alla base dei colli che chiudono la valletta di Chio \na sinistra della strada maestra che da Castiglion Fiorentino \nsi dirige in Val di Chio. \nEra Noceta nel numero delle ville confermate al comune \ndi Castiglion Fiorentino da un placito ivi emanato li 8 \nmaggio 1239 da Gerardo d’Arnestein legato in Italia per \nl’Imperatore Federigo II, dal quale fu deciso che \ndipendessero dalla curia di Castiglione Aretino, ora \nFiorentino, le seguenti ville e castelli; cioè: S. Antolino, \nCozzana, S. Margherita, Colle secco, S. Cristina, S. \nAgnese o S. Enea, S. Savino , S. Martino di Teto, Teto, \nVignale , Agello, Polvano, S. Lorenzo a Montanina, S. \nStefano, Pieve di Kio, Fontanella , Petreto, le ville o \ncastelli di Tuori, di Montanina, di Largnano, di \nLussignano, di Arsinata, di Castellonchio , e tutti gli \nabitanti del piviere e Valle di Kio , le ville di Pergognano, \ndi S. Lucia e di Rucavo. – (ARCH. DIPL. FIOR. Carte \ndella Com. di Castiglion Fior.) – Vedere CASTIGLION \nFIORENTINO. \nLa chiesa poi di S. Bartolommeo a Noceta fu di data dei \nCamaldolensi dell’Eremo di S. Sabino in Val di Chio, il di \ncui rettore fu reso inamovibile dopo la soppressione di \nquell’Eremo. \nLa parrocchia di S. Bartolommeo a Noceta nel 1833 \ncontava 248 abitanti.",
    "original_title": "NOCETA",
    "page": 455,
    "slug": "noceta",
    "byte_offset": 2866231
  },
  {
    "context": "",
    "title": "NOCETO DI CARRARA",
    "body": "– Casale con cappella curata \n(S. Niccolò) succursale dell’arcipretura di S. Michele a \nGragnana, nella Comunità Giurisdizione e circa 3 miglia \ntoscane a maestrale di Carrara, Diocesi di Massa Ducale, \ngià di Luni-Sarzana, Ducato di Modena. \nÈ posto in monte sulla faccia occidentale dell’Alpe \nApuana di Carrara, a confine con il distretto di Fosdinovo, \ne lungo la strada maestra che varca il giogo detto della \nSpolverina per scendere in Val di Magra, dirimpetto a \n\nFivizzano. \nLa sua popolazione è compresa in quella del Villaggio di \nGragnana. – Vedere CARRARA e GRAGNANA.",
    "original_title": "NOCETO DI CARRARA",
    "page": 455,
    "slug": "noceto-di-carrara",
    "byte_offset": 2867720
  },
  {
    "context": "sopra Bagnone.",
    "title": "NOCETO (CASTEL DEI)",
    "body": "– Vedere \nBAGNONE in Val di Magra.",
    "original_title": "NOCETO (CASTEL DEI)",
    "page": 455,
    "slug": "noceto-castel-dei",
    "byte_offset": 2868337
  },
  {
    "context": "in Val d’Orcia.",
    "title": "NOCETO, o NOCETA SUL MONTE AMIATA",
    "body": "– Casale con chiesa rovinata (S. Flora a Noceto), \ngià priorato dei Camaldolensi dell’Eremo del Vivo, nella \nComunità Giurisdizione e circa 3 miglia toscane a grecale \ndi Castel del Piano, Diocesi di Montalcino, già di Chiusi, \nCompartimento di Siena. \nRisiedeva sul fianco occidentale del Monte Amiata fra i \nfossi Villa e Vivo. \nEbbero giurisdizione, come ho detto, in Noceto gli Eremiti \nCamaldolensi del vicino Eremo del Vivo, cui appartenne \nla chiesa di S. Flora, quando eglino nel 1175 aggiustarono \nalcune differenze insorte con il Comune di Castel del \nPiano, lo chè si ottenne col mezzo degli arbitri, i quali \nstabilirono una divisione e confinazione far beni spettanti \nalla chiesa di S. Flora a Noceto e quelli della suddetta \nComunità. \nNel 1517 il cardinale Giulio de’Medici Legato apostolico \nin Toscana concedè al priore dell’Eremo del Vivo con \ntitolo di benefizio semplice il priorato della chiesa di S. \nFlora a Noceto posta nel distretto di Castel del Piano. – \n(ANNAL. CAMALD.)",
    "original_title": "NOCETO, o NOCETA SUL MONTE AMIATA",
    "page": 455,
    "slug": "noceto-o-noceta-sul-monte-amiata",
    "byte_offset": 2868414
  },
  {
    "context": "in Val d’Arbia.",
    "title": "NOCETO (S. MINIATO A)",
    "body": "– Parrocchia \nsoppressa, unita a S. Martino a Cellole, testé nella \nComunità delle Masse di S. Martino nel piviere di S. Gio. \na Cerreto, attualmente data alla Comunità Giurisdizione e \ncirca 8 miglia toscane a ponente di Castelnuovo della \nBerardenga, Diocesi e Compartimento di Siena, la qual \ncittà trovasi miglia toscane 2 e 1/2 a ostro libeccio di \nNoceto. \nRisiede in un risalto di collina che fa parte di quella di \nPontignano fra i torrenti Bozzone e Bolzone, entrambi \ninfluenti alla destra del fiume Arbia. \nIl comunello di Noceto nel secolo XIII era censuato dalla \nRepubblica sanese per sole lire 2. 4. 6. l’anno. – Nel 1575 \nla sua chiesa parrocchiale fu annessa a quella di \nPontignano, ma nel 1613 lo stesso popolo fu riunito a \nquello di S. Martino a Cellole. – Vedere CELLOLE in Val \nd’Arbia.",
    "original_title": "NOCETO (S. MINIATO A)",
    "page": 455,
    "slug": "noceto-s-miniato-a",
    "byte_offset": 2869489
  },
  {
    "context": "nel Val d’Arno inferiore.",
    "title": "NOCICCHIO",
    "body": "– Villata con \nchiesa parrocchiale (S. Lorenzo di Nocicchio) cui fu \nannesso il popolo di S. Andrea del Castel di Cigoli, l’una \ne l’altra suburbana e circa mezzo miglia toscane a \nsettentrione della città di Sanminiato, nella Comunità e \nGiurisdizione medesima, Compartimento di Firenze. \nTrovasi Nocicchio a mezza costa lungo la strada rotabile \nche staccasi dalla R. Livornese alla posta della Scala per \nsalire a Sanminiato. \nLa chiesa di Nocicchio, altrimenti detta al Poggio di S. \nLorenzo , è tra quelle che il Pontefice Celestino III \n\n\n\nnell’anno 1194 confermò al preposto e pievano di S. \nGenesio insieme con l’altra da lunga età distrutta di S. \nAndrea presso il Castel di Cigoli. – Vedere BORGO S. \nGENESIO. \nLa parrocchia de’SS. Lorenzo e Andrea di Nocicchio nel \n1551 aveva soli 67 abitanti; nel 1745 ne contava 394; e \nnel 1833 la sua popolazione ammontava a 422 abitanti.",
    "original_title": "NOCICCHIO",
    "page": 455,
    "slug": "nocicchio",
    "byte_offset": 2870358
  },
  {
    "context": "nella Valle del Serchio.",
    "title": "NODICA",
    "body": "– Villaggio e castellare, \nla cui parrocchia (SS. Simone e Giuda) è nel piviere, \nComunità e circa un miglia toscane a ponente di \nVecchiano, Giurisdizione dei Bagni di S. Giuliano, \nDiocesi e Compartimento di Pisa. \nÈ situato alla destra del Serchio in un poggetto, sul quale \na ragione delle guerre del medio evo fu eretto una specie \ndi fortilizio, detto la Bastia di Nodica, per servire di difesa \ne guardia al territorio di Pisa contro il limitrofo lucchese. \nLa qual Bastia fu tolta dall’oste fiorentina nel 1430, \nperduta poco dopo, e di nuovo nell’anno 1431 \nriconquistata, e poi dai Fiorentini riceduta ai Pisani. – \nVedere BASTIA DI NODICA. \nLa parrocchia de’SS. Simone e Giuda a Nodica nel 1833 \ncontava 717 abitanti.",
    "original_title": "NODICA",
    "page": 456,
    "slug": "nodica",
    "byte_offset": 2871308
  },
  {
    "context": "in Val di Magra.",
    "title": "NOLA",
    "body": "– Casale compreso in parte nella \nparrocchia della pieve de’SS. Ippolito e Cassiano presso \nBagnone, e porzione in quella di S. Michele a Corvarola, \nnella Comunità Giurisdizione e circa due miglia toscane a \nostro di Bagnone, Diocesi di Pontremoli, già di Luni-\nSarzana, Compartimento di Pisa. – Vedere BAGNONE.",
    "original_title": "NOLA",
    "page": 456,
    "slug": "nola",
    "byte_offset": 2872088
  },
  {
    "context": "nella Val di Chiana.",
    "title": "NOTTOLA",
    "body": "– Contrada che dà il \ntitolo a una chiesa parrocchiale (S. Maria a Nottola) nella \nComunità Giurisdizione Diocesi e circa 3 miglia toscane a \nsettentrione-grecale di Montepulciano, Compartimento di \nArezzo. \nTrovasi alla base del monte, presso ai due bivii, il primo \ndella Via Cassia, Longitudinale con la Traversa di Monte \npulciano, e l’altro poco lungi della Via Cassia con la \nstrada Lauretana. – Vedere MONTEPULCIANO \nComunità. \nLa parrocchia di S. Maria a Nottola nel 1833 noverava \n240 abitanti.",
    "original_title": "NOTTOLA",
    "page": 456,
    "slug": "nottola",
    "byte_offset": 2872436
  },
  {
    "context": "nella Maremma Grossetana – Casale distrutto ne’contorni di Gavorrano dove fu pure una chiesa sotto il titolo di S.",
    "title": "NOTTOLE",
    "body": "Michele a Nottole, nella Diocesi e \nCompartimento di Grosseto. \nEbbero signoria in questo luogo sino dal secolo X i conti \ndella Gherardesca e loro consorti; avvegnaché nell’atto \ncol quale il C. Gherardo fondò nel 1004 la badia di Serena \npresso Chiusdino, fra gli altri beni che le assegnò in dote \nvi comprese anco la metà della chiesa di S. Michele a \nNottole con le sue pertinenze e possessi. – (MURATORI, \nAnt. M. Aevi.) \nQuindi con istrumento del 27 aprile 1101, fatto presso \nAslagito nella Maremma grossetana, il conte Ugo del C. \nTedice della Gherardesca rinunziò per un’anello d’oro \n\nalla badia di Sestinga ai diritti che aveva sopra Casalappi , \nS. Michele a Nottole , Monte Bosengo, Monte Anselmo , e \naltrove. – Vedere ASLAGITO, e CASALAPPI.",
    "original_title": "NOTTOLE",
    "page": 456,
    "slug": "nottole",
    "byte_offset": 2872983
  },
  {
    "context": "",
    "title": "NOTTUNO (S. GIORGIO DI)",
    "body": "– Vedere MONTE CALVOLI nel Val d’Arno inferiore.",
    "original_title": "NOTTUNO (S. GIORGIO DI)",
    "page": 456,
    "slug": "nottuno-s-giorgio-di",
    "byte_offset": 2873890
  },
  {
    "context": "in in Val di Magra.",
    "title": "NOVEGIGOLA, o NOVEGIGOLI",
    "body": "– \nVillaggio con chiesa parrocchiale (S. Lorenzo) nel \nvicariato foraneo di Giovagallo, Co munità Giurisdizione e \ncirca 3 miglia toscane a libeccio di Tresana, diocesi di \nMassa Ducale, già di Luni-Sarzana, Ducato di Modena. \nSiede in monte a settentrione delle prime sorgenti del \ntorrente Penalo presso alla sommità del contrafforte che \nnella direzione di maestrale a scirocco dal monte \nCorneviglio dirigesi verso Bolano per separare le acque \ndella valle occidentale della Magra da quelle che scolano \nper il territorio di Calice nella Vara. \nQuesto villaggio nei tempi antichi fece parte dell’ex-feudo \ndi Giovagallo toccato nel 1266 al Marchese Manfredi \nMalaspina figlio che fu di Corrado l’antico, e del quale si \nparlerà nel Supplemento a quest’opera all’Articolo \nGIOVAGALLO che qui è stato dimenticato. \nLa parrocchia di S. Lorenzo a Novegigola nel 1832 \ncontava 240 abitanti.",
    "original_title": "NOVEGIGOLA, o NOVEGIGOLI",
    "page": 456,
    "slug": "novegigola-o-novegigoli",
    "byte_offset": 2873974
  },
  {
    "context": "in Val di Magra.",
    "title": "NOVEGINA",
    "body": "– Casale che fa parte del \npopolo del Castel di Calice, Comunità e Giurisdizione \nmedesima, Diocesi di Pontremoli, Compartimento di Pisa. \n– Vedere CALICE.",
    "original_title": "NOVEGINA",
    "page": 456,
    "slug": "novegina",
    "byte_offset": 2874929
  },
  {
    "context": "nella Val di Paglia.",
    "title": "NOVELLA",
    "body": "– Mansione con albergo \nsulla strada postale Romana presso il confine del \nGranducato nella parrocchia di S. Paolo a Celle, Comunità \ne 6 miglia a libeccio di San Casciano de’Bagni, \nGiurisdizione di Radicofani, Diocesi di Chiusi, \nCompartimento di Siena. \nRisiede nella base meridionale del monte di Radicofani \nsulla ripa destra dei torrenti Rigo, 4 miglia innanzi di \narrivare alla posta del Ponte Centino nello Stato \npontificio.",
    "original_title": "NOVELLA",
    "page": 456,
    "slug": "novella",
    "byte_offset": 2875121
  },
  {
    "context": "in Val d’Elsa.",
    "title": "NOVELLA (S. MARIA)",
    "body": "– Vedere MARIA \n(S. ) NOVELLA A LUCARDO. \nAl quale Articolo si può anche aggiungere, che sino quasi \nalla metà del secolo XV la villa di S. Maria Novella era \nposseduta dalla nobil famiglia Canacci, dalla quale nel \n1444 fu alienata insieme ai predj annessi per 4500 scudi \nd’oro a Galeazzo Malatesta signore di Pesaro. – (MANNI, \nSigilli antichi T. 29).",
    "original_title": "NOVELLA (S. MARIA)",
    "page": 456,
    "slug": "novella-s-maria",
    "byte_offset": 2875594
  },
  {
    "context": "nella Val di Pesa.",
    "title": "NOVELLA (S. MARIA) IN CHIANTI",
    "body": "– Vedere CHIANTI (S. MARIA NOVELLA IN).",
    "original_title": "NOVELLA (S. MARIA) IN CHIANTI",
    "page": 456,
    "slug": "novella-s-maria-in-chianti",
    "byte_offset": 2875998
  },
  {
    "context": "nella Valle dell’Ombrone sanese.",
    "title": "NOVOLE (CASE)",
    "body": "– \n\n\n\nVedere CASE NOVOLE DI PARI.",
    "original_title": "NOVOLE (CASE)",
    "page": 456,
    "slug": "novole-case",
    "byte_offset": 2876095
  },
  {
    "context": "in Val di Greve.",
    "title": "NOVOLE, o NOVOLI DI CAMPOLI",
    "body": "– \nCasale con chiesa parrocchiale (S. Andrea) nel piviere di \nCampoli, Comunità Giurisdizione e quasi 4 miglia \ntoscane, a scirocco di San Casciano, Diocesi e \nCompartimento di Firenze. \nÈ situato sulla faccia settentrionale dei colli che separano \nla Val di Pesa da quella della Greve, fra Mercatale e il \nfiume Greve, dal quale la chiesa di Novoli è circa un \nquarto di miglia a ponente. \nUna delle più vetuste rimembranze superstiti di questo \nluogo me la fornisce una pergamena dalla badia di \nPassignano, scritta nell'anno 981 a Rignana giudicaria \nfiorentina, con la quale Farolfo di Rinaldo vendé a \nTeuderigo detto Gherardo del fu Teuderigo per il prezzo \ndi soldi 60 d'argento una casa con terreni posta in luogo \ndetto Novoli nel piviere di S. Stefano a Campoli; finché \npoi lo stesso Teuderigo, per atto pubblico scritto in Monte \nSighipertuli nell'anno mille di aprile, donò la stessa casa \ncoi beni annessi alla badia di Passignano. \nRammentano anco questo Novoli o Novole del piviere di \nCampoli molte altre membrane della provenienza \nmedesima di Passignano, fra le quali una scrittura del \nmaggio dell'anno 987 fatta nel castello di S. Maria a \nMacerata, con la quale Pietro del fu Teuzzo allogò \nde’terreni posti in luogo detto Novole piviere di Campoli. \nConservansi pure fra le pergamene dell'archivio del \nCapitolo della cattedrale fiorentina due istrumenti rogati \nnel 1070 e 1087, che rammentano la stessa chiesa di S. \nAndrea a Novoli. Col primo di essi, Azzone del fu \nIldebrando vendé a Farolfo, sopracchiamato Joculo, al \nprete Gherardo e a Pietro, tutti tre figli del fu Giovanni, la \nporzione dei beni che egli possedeva in Novole, compresa \nla chiesa esistente in detto luogo nel piviere di S. Stefano \na Campoli. Col secondo istrumento Fiorenzo, chiamato \nRustico, figlio del fu Fiorenzo, offrì alla canonica di S. \nGiovanni Battista e di S. Reparata a Firenze la porzione \ndel suo giuspadronato sull'oratorio di S. Andrea posto a \nNovole nel piviere di Campoli con i beni appartenenti ad \nessa chiesa – (LAMI, Mon. Eccl. Flor. pag. 281.) \nAnche un instrumento del 2 maggio 1073, in cui si tratta \ndi una donazione di beni posti nel poggio di Novole, fu \nscritto in luogo Novoli di Campoli. – (ARCH. DIPL. \nFIOR. loc. cit.) \nDei fedeli, ossiano livellarii della mensa vescovile di \nFirenze, per i beni che essa possedeva nel popolo di \nNovoli di Campoli, si fa spesso menzione negli atti di \nquell'archivio arcivescovile nei secoli XII, XIII e XIV. \nLa parrocchia di S. Andrea a Novole, o Novoli nel 1833 \ncontava 194 abitanti.",
    "original_title": "NOVOLE, o NOVOLI DI CAMPOLI",
    "page": 457,
    "slug": "novole-o-novoli-di-campoli",
    "byte_offset": 2876185
  },
  {
    "context": "nel Val d'Arno sopra Firenze.",
    "title": "NOVOLE DI DOCCIA",
    "body": "– \nContrada ch'ebbe chiesa parrocchiale (S. Maria) nel \npiviere di Doccia, Comunità Giurisdizione e circa 4 \nmiglia a maestro del Pontassieve, Diocesi e \nCompartimento di Firenze. \nÈ situata in collina fra Monte Loro e il poggio di S. \nMartino a Quona, alla sinistra del torrente Sieci. \nLa chiesa di S. Maria a Novole sino dal 1141 dal Vescovo \n\nfiorentino Gottifredo de’Conti Alberti fu concessa in \npadronato ai monaci di S. Miniato al Monte insieme con i \nsuoi beni, la qual donazione venne anche confermata al \nMonastero medesimo dal Pontefice Lucio III con bolla del \n1184. \nDa una carta del Monastero di S. Miniato al Monte del 27 \ngiugno 1162 apparisce, che a S. Maria a Novoli in quel \ntempo esisteva uno spedaletto per i pellegrini. – Vedere \nDOCCIA (S. ANDREA A).",
    "original_title": "NOVOLE DI DOCCIA",
    "page": 457,
    "slug": "novole-di-doccia",
    "byte_offset": 2878815
  },
  {
    "context": "in Val di Greve.",
    "title": "NOVOLE o NUOVOLE (PIEVE DI S. CRESCI A)",
    "body": "– Vedere MONTE FIORALLI.",
    "original_title": "NOVOLE o NUOVOLE (PIEVE DI S. CRESCI A)",
    "page": 457,
    "slug": "novole-o-nuovole-pieve-di-s-cresci-a",
    "byte_offset": 2879651
  },
  {
    "context": "nel Val d'Arno fiorentino.",
    "title": "NOVOLI, o NUOVOLI",
    "body": "– \nContrada con due chiese parrocchiali (ERRATA : S. \nAndrea e S. Cristofano) (S. Maria e S. Cristofano) la \nprima nel piviere di S. Stefano in Pane, l'altra suburbana \ndella cattedrale di Firenze, nella Comunità del Pellegrino, \nGiurisdizione di Fiesole, Diocesi e Compartimento di \nFirenze. \nCotesta contrada è attraversata dalla via di Polverosa , la \nquale staccasi dalla Strada Nuova lungo le mura di \nFirenze e che un dì esciva da una delle porte della città \nchiamata Polverosa . La qual via passa da S. Jacopino in \nPolverosa e cavalcato il ponte di S. Donato sopra il \nMugnone, di là s'inoltra per la Torre degli Agli parallela \nalla Regia lucchese finché si unisce a quest'ultima presso \nil borgo di Peretola. \nLa chiesa di S. Cristofano a Nuovoli è situata quasi a 2 \nmiglia lungi dalla città lungo una traversa fra la strada di \nPolverosa e la Regia lucchese; mentre l'altra di S. Maria a \nNuovoli che resta un quinto di miglio più vicina a Firenze \nrisiede dalla parte opposta della via Polverosa in una \ntraversa che guida sulla strada di Sesto e Prato presso il \nborgo di Castello. \nRispetto alla chiesa di S. Maria a Nuovoli abbiamo \nmemorie fino dal secolo XII in una pergamena del 5 \nagosto 1201, nella quale si dice, che essendo stata atterrata \nquesta chiesa da una piena dell'Arno, né potendosi \nriedificare nel luogo medesimo sul pericolo di un'altra \ninondazione e rovina, con quell'atto rogato in Firenze fu \nconvenuto fra il prete Corbizzo rettore della chiesa \natterrata ed il pievano di S. Stefano in Pane, che il \npredetto rettore avrebbe riedificato di nuovo la chiesa di S. \nMaria a Nuovoli sopra un pezzo di terra posto in luogo \nCafaggio che il pievano predetto gli consegnò della \nmisura di due stiora, promettendo altronde quest'ultimo di \nrifare a sue spese la canonica annessa alla chiesa fino \nallora dal rettore abitata nel luogo di Vignale – (ARCH. \nDIPL. FIOR. Carte dell'Arch. Gen.) \nSe poi alla fabbrica di detta chiesa contribuisse qualche \naltro benefattore o patrono, io lo ignoro; sò bensì che sino \nal declinare del secolo XIV il patronato della chiesa di S. \nMaria a Nuovoli appartenne a Francesco di Giovanni \nde'Romandelli governatore dello spedale di S. Jacopo e S. \nEusebio in Polverosa, il quale per testamento chiamò a \nsuccedere nella sua eredità i consoli dell'arte di Calimala. \nCiò è reso noto da una pergamena del 20 ottobre 1390 \nscritta nel popolo di S. Cecilia di Firenze. In vigore della \nquale disposizione testamentaria i consoli di quell'arte, \n\n\n\ncome eredi di Francesco de'Romandelli, divennero anco \npatroni di S. Maria a Nuovoli nel piviere di S. Stefano in \nPane. – (ARCH. DIPL. FIOR. Carte cit.) \nFinalmente la chiesa attuale di S. Maria Assunta a \nNuovoli conta una più moderna costruzione, nel modo \nche lo indica il millesimo scolpito sull'architrave della \nporta d'ingresso, che segna l'anno MDLXVII. – Questa \nchiesa di mediocre grandezza ha davanti un portico e \ndentro tre altari, compreso quello di mezzo alla romana. \nNell'altare laterale a destra di chi entra esiste una buona \ntavola rappresentante i tre SS. Apostoli Pietro, Paolo e \nJacopo con S. Antonio Abate, pittura che sembra della \nscuola del Frate. L'annessa chiesa della Compagnia ha le \npareti dipinte a fresco rappresentanti la vita di N.S. Gesù \nCristo in tanti spartimenti tramezzati dalle figure degli \nApostoli dipinte in 12 nicchie. Nell'altare di fondo avvi un \nquadro dell'Assunzione di Maria, opera del Salvestrini, \nuno dei migliori allievi del Bilivert, lo stesso che dipinse \ntutto l'oratorio nel 1608. \nIl popolo di S. Maria di Nuovoli confina a levante con la \nparrocchia di S. Jacopino in Polverosa, a grecale con \nquella di S. Stefano in Pane, a settentrione con il popolo \ndi S. Maria a Quarto, e a ponente con l'altro di S. \nCristofano a Nuovoli. \nTrovasi compreso nel distretto di questa parrocchia \nl'antico monastero di S. Donato in Polverosa , o a Torri \nconvertito attualmente in una magnifica villa con vasti \nannessi del principe Anatolio Demidoff. Anche la villa \nPanciatichi alla Torre degli Agli, nota ai botanici per \nessere escito dal suo giardino il bizzarro frutto di agrume \nchiamato Bizzaria, fa parte del distretto di S. Maria a \nNuovoli. \nLa chiesa di S. Cristofano a Nuovoli, sebbene resti un \nquinto di miglio più lontana della prenominata da Firenze, \nera una delle parrocchie suburbane fino dal sec. XIII, \ntrovandola registrata sotto il pievanato di S. Giovanni di \nFirenze (l'antico Duomo) nel catalogo delle chiese della \ndiocesi fiorentina redatto nel 1299. – (LAMI, Mon. Eccl. \nFior. pag. 532). \nPer altro col progredire de’secoli questo diritto sembra \nche restasse abolito, tostoché la chiesa di S. Cristofano a \nNuovoli nella visita episcopale fatta nel 1638 \ndall'Arcivescovo Pietro Niccolini fu nuovamente \ndichiarata suburbana, siccome apparisce da una lapida \ndella chiesa stessa murata dietro l'altar maggiore. \nEssa è di una struttura e ampiezza consimile alla chiesa di \nS. Maria a Nuovoli, con un portico a un solo arco davanti \nalla facciata e la pittura di un gigantesco S. Cristofano \nnella parete esterna accosto alla porta di chiesa. \nLa qual chiesa è stata da capo a fondo nel 1837 restaurata \ne con gran decenza di sacre suppellettili ornata, compresa \nun orchestra coll'organo, il campanile, campane, sagrestia \ne canonica a spese dello zelante priore attuale Pasquale \nCiatti. \nLa cura di S. Maria a Nuovoli è di data di S. A. I. e R. \nQuesta di S. Cristofano è di padronato, per due voci dei \nmarchesi Guadagni, e per una voce della congregazione di \nS. Martino de’Buonuomini. \nLa parrocchia di Maria a Novoli, o Nuovoli, nel 1833 \naveva 379 abitanti. \nLa parrocchia di S. Cristofano a Nuovoli nello stesso anno \nfaceva 276 abitanti. \n\n \n \nNOVOLI in Val di Sieve. – Villa signorile nella \nparrocchia Comunità e un terzo di miglia a libeccio di S. \nPier a Sieve, Giurisdizione di Scarperia, Diocesi e \nCompartimento di Firenze. \nQuesta villa che fu della casa de’Medici, ora nella casa \nAdami di Firenze, risiede sul bivio della strada Regia \nBolognese con quella del Mugello. \nFu opinione dell'abate Gamurrini, priva però di appoggio, \nche di costà traesse origine la casa magnatizia fiorentina \nde’Duchi Strozzi.",
    "original_title": "NOVOLI, o NUOVOLI",
    "page": 457,
    "slug": "novoli-o-nuovoli",
    "byte_offset": 2879741
  },
  {
    "context": "(Notianum Castrum) nella Valle del Serchio.",
    "title": "NOZZANO",
    "body": "– Castello con chiesa parrocchiale (SS. Pietro e Paolo) \nfiliale della pieve di Arliano, nella Comunità \nGiurisdizione Diocesi e Ducato di Lucca, dalla qual città è \ncirca 4 miglia a libeccio. \nIl pittoresco Castello di Nozzano risiede sulla ripa destra \ndel fiume Serchio presso allo sbocco della pianura pisana, \nsu di un poggetto isolato formato da una pietra calcarea \nsemigranosa di qualità simile alla roccia quasi marmorea \ndel Monte Pisano, che gli resta a scirocco e del Monte di \nQuiesa che si alza dall'opposto lato. Dondeché il poggio di \nNozzano deve considerarsi come l'anello di \ncomunicazione fra il Monte Pisano e il Monte di Quiesa, il \nquale ultimo appartiene a uno de’contrafforti australi \ndell'Alpe Apuana. – Vedere LUCCA Comunità. \nIl Castello di Nozzano esisteva innanzi il mille, del qual \nvero ne assicurano varie carte lucchesi. – Già all'Articolo \nCASTAGNOLO DI NOZZANO citai una carta del 969, \nnella quale l'uno e l'altro paese è rammentato. È un \nistrumento scritto in Lucca lì 12 settembre di detto anno, \ncol quale il vescovo Adalongo concedé con titolo di \nlivello ad Adalberto, chiamato Azzo, figlio di Giovanni e \na Milone figliuolo di detto Azzo, due poderi della sua \nchiesa, situati in loco et finibus Notiano, ubi dicitur \nCastaniolo. \nUndici anni dopo (27 giugno 980) il vescovo Guido \nrinnovò il contratto enfiteutico di quei beni posti nei \nconfini di Nozzano, in luogo appellato Castagnolo . Arroge \nche il vescovo Pietro nel secolo antecedente, per atto \npubblico rogato in Lucca lì 27 dicembre 899, aveva \naffittato una casa massarizia posta a Castagnolo presso \nNozzano, di proprietà dell'Opera del Volto Santo di \nLucca. \nConformemente a quanto avevano fatto il vescovi \nAdalongo e Guido, anche il vescovo Isalfredo per \ncontratto degli 11 ottobre 988 allivellò a Milone figlio del \nfu Milone e nipote di Azzo de'Lombardi, ossia de’nobili \nda Nozzano, altri beni attinenti alle chiese di S. Tommaso \ne di S. Pietro Somaldi, situati nei confini di Nozzano, ubi \ndicitur Castagnolo . – Finalmente al Castangolo di \nNozzano potrebbe riferire una pergamena della stessa \nprovenienza pubblicata con l'altre testé rammentate nelle \nMemorie Lucchesi (T. IV e T. V. P. II e III) in data del \ndicembre anno 776, con la quale un abitante di \nCastagnolo offrì alcuni suoi beni alla chiesa di S. Pietro a \nFiletta, la quale era compresa nello stesso piviere di \nArliano. \nIl Castel di Nozzano fu tra quelli dalla corona d'Italia \n\n\n\nassegnati in patrimonio ai marchesi di Toscana, per cui \npervenne alla gran contessa Matilde, alla quale si \nattribuisce un palazzo torrito fatto erigere in Nozzano con \nuna statua di S. Pietro titolare della chiesa parrocchiale. \nQuindi è che il Marchese Corrado successore nel governo \ndi Toscana alla gran contessa Matilde, nel 1126 donò al \nComune di Lucca e per esso ai consoli di quella città il \npoggio con il distretto di Nozzano, compresi tutti gli \nedifizi, pascoli, paduli, prati, terreni colti e incolti situati \nnel perimetro della stessa contrada. \nFu poi il castello di Nozzano murato di nuovo e \nmaggiormente fortificato dal celebre Castruccio, sotto il \nquale probabilmente fu scavato nel vivo masso quel \nprofondo e spazioso pozzo che tuttora ivi si ammira. \nDopo la morte di Castruccio continuò Nozzano ad essere \nabitato e posseduto da molte famiglie nobili lucchesi, e \nquasi in segno della sua celebrità l'abate Barsocchini nel \nDiario Sacro delle chiese di Lucca, stampato nel 1836, ne \navvisa che si conservano nella libreria del capitolo della \ncattedrale di S. Martino libri fino dai primi tempi della \nstampa pubblicati in Nozzano. \nIl castel di Nozzano tra le poche volte che cadde in potere \ndei nemici di Lucca, una fu nella primavera del 1437, \nquando scese con numerosa oste dalla Lombardia il \ncapitano conte Francesco Sforza al servizio de'Fiorentini, \ndai quali fu riconsegnato questo con molti altri castelli \nalla Repubblica Lucchese nella pace che ne conseguì tre \nanni dopo. \nLa parrocchia di S. Pietro a Nozzano nel 1832 contava \n1174 abitanti.",
    "original_title": "NOZZANO",
    "page": 458,
    "slug": "nozzano",
    "byte_offset": 2886066
  },
  {
    "context": "già NUVOLA (NUBILA) in Val di Tora.",
    "title": "NUGOLA  NUOVA  e VECCHIA",
    "body": "– Contrada che ha dato il nome a due \nchiese parrocchiali (S. Maria, e S. Andrea) filiali della \npieve di Piazza, attualmente della parrocchia de'SS. \nCosimo e Damiano a Nugola suffraganea della pieve di \nVicarello, nella Comunità e circa due miglia a ponente-\nlibeccio di Collesalvetti, Giurisdizione di Livorno, \nDiocesi e Compartimento di Pisa. \nTanto Nugola nuova quanto Nugola vecchia sono poste in \ndue collinette, ultima propaggine dei monti Livornesi che \nstendonsi nella direzione di maestro verso la palustre \npianura confinante con la ripa sinistra del fiume Tora. \nDel castello, del poggio e della chiesa antica di S. Maria a \nNugola vecchia si conoscono memorie fino al sec. XI, \nquando cioè, Ranieri del fu Marchese Uguccione per \ncontratto fatto nel 23 luglio dell'anno 1058 (stile comune) \npresso il Castel di Nugola vendé a Guido figlio di Guido, \ne a Lanfredo del fu Angeldo la sua porzione del poggio e \ncastello di Nuvila, ubi ecclesia S. Mariae et S. Michaelis \nArcangeli, seu S. Martini est constructa et aedificata, \ncompresa la porzione di beni mobili e immobili ch'egli \npossedeva, situata ne'confini di detto castello. Arroge a \nciò un altro istrumento dato in Pisa lì 28 gennajo del \n1059, col quale due nobili pisani, Bonone del fu Giovanni \ne Pandolfo del fu Pandolfo offrirono alla chiesa maggiore \ndi Pisa in mano del Vescovo Opizzo la loro porzione del \nCastello e Poggio di Nugola con il suo distretto e la \nporzione della chiesa edificata dentro il castello predetto, \nsotto l'invocazione di S. Maria e de'SS. Michele e \nMartino, il tutto situato nel contado pisano, metà della \n\nqual porzione pervenne nei suddetti due oblatori per \ncompra fatta dai fratelli Ugo e da Enrico figliuoli pur essi \ndel fu Marchese Uguccione, forse de'Marchesi del Monte \nS. Maria. – (MURAT. Ant. Med. Aevi T. III). \nVarie pergamene inedite dei monasteri di S. Bernardo e di \nS. Lorenzo alla Rivolta di Pisa, ora nell'Arch. Dipl. Fior. \nappellano al castel di Nugola vecchia e al suo distretto, \nposseduto nei secoli XII e XIII da alcuni nobili padroni \neziandio del Catello di Monte Massimo o Massi e di altri \nluoghi del Pian di Porto Pisano. \nAll'Articolo CASTIGLIONCELLO DI ROSIGNANO \ncitai un istrumento del 25 luglio 1181, fatto nel castello di \nCastiglione presso la chiesa di S. Bartolo mmeo, in cui si \nrammentano le terre che i fratelli Lamberto e Tegrimo \nfigli di Mario possedevano nella corte di Nugola, e che in \nquell'atto alienarono a un terzo fratello loro, per nome \nUbaldo, il quale ultimo dicevasi conte e signore di Monte \nMassimo. – Vedere MONTE MASSI o MASSIMO presso \nLivorno. \nUna membrana del 1156, scritta nella corte vecchia di \nNugola indica che questo distretto in quel tempo \nconfinava da un lato con le Serre, e con il luogo di \nCortaula . – Anco nel 1169 un istrumento fu scritto nel \nborgo di Nuvola vicino ad una chiesa dedicata a S. \nFirenze. \nSul declinare dello stesso secolo XII un altro nobile \npisano, Guido de’signori da Fasiano, con testamento del \n28 maggio 1182 dichiarò, qualora morissse senza legittimi \nsuccessori, che tutti i suoi beni posti ne'confini di Livorno, \ndi Salviano, in Pian di Porto, a Nugola e suo distretto \npassassero in proprietà dello spedale di S. Leonardo di \nStagno, compresa una torre posta in Fasiano; con obbligo \nal rettore del detto spedale di tenervi quatto o cinque letti \nper i poveri pellegrini. – Vedere FAGIANO, o FASIANO \nnel Val d’Arno pisano, e PONTI DI STAGNO. \nNel 15 giugno dell'anno 1200 Ugolino del fu Guglielmetto \ndi Nugola , stando nel luogo stesso di Nugola vendé un \npezzo di terra posto vicino al castello di Colleromboli. \nAnche un altro istrumento del 12 maggio 1210 fu rogato \nin Nugola , quando il conte Malaparuta del fu Conte Ugo \ndi Malaparuta signore di Monte Massimo ecc. vendé un \naltro pezzo di terra posto nel poggio di Sigerio. \nFinalmente essendo nate vertenze fra il retto della chiesa \ndi S. Maria di Nugola e il rettore dello spedale di S. \nLeonardo di Stagno per la pretenzione che avevano \nentrambi sopra il cadavere di Uguccione del fu Guido da \nNugola, e con esso de’suoi beni, fu rimessa la questione \nall'arbitrio del pievano della pieve di Limone, il quale con \nlodo dato in Pisa lì 9 gennajo del 1214 sentenziò a favore \ndello spedale di Stagno. – (ARCH. DIPL. FIOR. Carte del \nMon. di S. Lorenzo alla Rivolta di Pisa.) \nIn quanto alla badia di Nugola sotto l'invocazione di S. \nMaria e de’SS. XII Apostoli fu dato un cenno al suo \narticolo. \nEssa si diceva antica sino da quando il famoso \narcivescovo di Pisa Pietro Moricone per atto del dì 11 \nluglio 1107 la donò con tutti i suoi beni in mano di \nRiccardo abate di S. Vittore di Marsiglia alla sua \ncongregazione monastica. \nNel 1553 l'abate commendatario della badia di Nugola \nallivellò in perpetuo tutti i possessi di quel Monastero al \nduca Cosimo di Firenze e a donna Eleonora di Toledo sua \n\n\n\nconsorte, che li ridusse a una fattoria sotto nome di \nNugola . – Consistevano allora le possessioni di detta \nbadia in 218 saccate di terra a sementa, e una bella \nmacchia di cerri, nel mezzo della quale si scorgono tuttora \nle macerie della testé rammentata badia di Nugola, in \nluogo detto la Chiesaccia. \nFinalmente il Granduca Francesco II, e primo Imperatore \ndi questo nome, nel giugno del 1758 ordinò l'affitto \ndecennale delle fattorie della Corona, fra le quali questa di \nNugola , e ciò fino a che sotto il regno dell'Augusto suo \nfiglio Leopoldo I, la stessa fattoria di Nugola e Colle \nSalvetti fu alienata a diversi particolari, posseduta \nattualmente dal Marchese Bert sotto nome di Fattoria di \nCollesalvetti, dal Sig. Carega sotto quello di Fattoria delle \nGuasticce, e dalla casa Monspignotti sotto il vocabolo \nNugola vecchia, mentre l'altra di Nugola propriamente \ndetta sino dal febbrajo del 1542 era stata data in affitto \nalla casa Lenzoni di Firenze, confermatale per istrumento \ndel primo ottobre 1675 e ridotta a fitto perpetuo per atto \npubblico del 9 luglio 1799 a favore della stessa famiglia \ndalla mensa arcivescovile di Pisa, domina diretta dei beni \nche costituiscono detta Fattoria, posti a Nugola; alla \nTorretta e a Castel Anselmo . \nRapporto alla chiesa parrocchiale di Nugola i documenti \nqui sopra citati ne accertano, che essa fino al 1210 almeno \nera intitolata a S. Maria e ai SS. Michele e Martino, \nsebbene di un altr'oratorio senza cura sotto l'invocazione \ndi S. Firenze faccia menzione una carta della provenienza \nsopra citata all'anno 1169. \nPiù tardi nel catalogo delle chiese della diocesi pisana \ncompilato nel 1372 esisteva in Nuvola, oltre l'antica \n\nchiesa di S. Maria, una dedicata a S. Andrea, designata \npur essa nel catalogo del 1277 sotto il pievanato di S. \nLORENZO IN PIAZZA. \nLa chiesa parrocchiale di Nugola, eretta sotto il governo \nMediceo nei beni della Corona, fu dedicata ai SS. Cosimo \ne Damiano, ed è l'unica filiale dell'attual piviere di S. \nJacopo a Vicarello. \nLa contrada di Nugola è talmente migliorata che nel 1551 \naveva soli 69 abitanti, nel 1745 vi si trovavano 527 \npersone, e nel 1833 la sua parrocchia contava 777 abitanti.",
    "original_title": "NUGOLA  NUOVA  e VECCHIA",
    "page": 459,
    "slug": "nugola-nuova-e-vecchia",
    "byte_offset": 2890213
  },
  {
    "context": "nel suburbio meridionale di Siena.",
    "title": "NUNZIATA (SS.)",
    "body": "– Fu \nquesto un piccolo monastero di recluse fuori della Porta \ndel Castel Montone di Siena fondato nel 1308 in alcune \nterre donate a quelle suore da Mino Accarigi speziale di \nSiena. – Mancate quelle monache nel 1407 il vescovo di \nSiena Francesco Marmille donò quel locale ad altre suore \ndel Monastero appellato d'Ognissanti (15 dicembre 1408); \nle quali convivevano in un altro piccolo asceterio fuori \ndella stessa porta; alle quali suore furono pure unite quelle \ndi Casciano in Vescovato, e di S. Regina nelle Masse di S. \nMartino. Finalmente all'occasione dell'assedio di Siena \n(anno1554) quelle claustrali furono trasportate in Siena, \nove edificarono il soppresso Monastero d'Ognissanti \nsituato nella contrada del Montone, dove ora è il giardino \nde’signori Bianchi.",
    "original_title": "NUNZIATA (SS.)",
    "page": 460,
    "slug": "nunziata-ss",
    "byte_offset": 2897427
  },
  {
    "context": "fuori di Pontremoli.",
    "title": "NUNZIATA (BORGO DELLA)",
    "body": "– Vedere PONTREMOLI.",
    "original_title": "NUNZIATA (BORGO DELLA)",
    "page": 460,
    "slug": "nunziata-borgo-della",
    "byte_offset": 2898270
  },
  {
    "context": "nella Valle di Nievole.",
    "title": "OBACA FLORA, UBACA e  OBACULA DI VELLANO",
    "body": "– Casale perduto presso Vellano \nnella parrocchia e Compartimento medesimi, \nGiurisdizione e Diocesi di Pescia, (ERRATA : già di \nCompartimento) già di Lucca, Compartimento di Firenze. \nFra le molte carte dell'Archivio Arcivescovile di Lucca, \nnelle quali è rammentato l'Obacula di Vellano, ne citerò \nuna del 1 luglio 910 testé pubblicata nel T. V. P. III delle \nMemorie per servire alla storia di quel Ducato. Trattasi in \nessa di una permuta di beni della chiesa di S. Potito in \nValle Ariana, sottoposta a quella di S. Silvestro fuori di \nLucca, tra i quali beni 40 moggia di terreno erano situate \nin Obaca ossia Obacula presso la chiesa battesimale di S. \nMartino d'Avellana, o a Vellano, insieme con cento \nmoggia di selve di castagni, che Pietro vescovo di Lucca a \nnome di dette chiese concedeva a Fraolmo del fu \nTeudimundo de’nobili da Porcari, in contraccambio di \naltri terreni posti in Sorbano, e a Pulia presso Lucca. – \nTre altre carte dello stesso secolo, nelle quali si fa \nmenzione d'Obaca Floria, o Ubaca, furono scritte nel 16 \nottobre 968, 23 novembre 979, e 23 luglio 983, \negualmente pubblicate nelle Memorie precitate. – Vedere \nVELLANO Comunità. \n \n\n ",
    "original_title": "OBACA FLORA, UBACA e  OBACULA DI VELLANO",
    "page": 460,
    "slug": "obaca-flora-ubaca-e-obacula-di-vellano",
    "byte_offset": 2898356
  },
  {
    "context": "",
    "title": "OBACO, OPACO",
    "body": "– Vedere LOBACO.",
    "original_title": "OBACO, OPACO",
    "page": 460,
    "slug": "obaco-opaco",
    "byte_offset": 2899614
  },
  {
    "context": "nel Val d’Arno inferiore.",
    "title": "OBACOLA, OBACULA e BACOLI",
    "body": "– Vedere BACOLA.",
    "original_title": "OBACOLA, OBACULA e BACOLI",
    "page": 460,
    "slug": "obacola-obacula-e-bacoli",
    "byte_offset": 2899652
  },
  {
    "context": "(Oflanum) e  CASTIGLIONCELLO in Val di Magra.",
    "title": "OFFIANO (PIEVE DI) ossia OFFIANO",
    "body": "– Due casali sotto \nlo stesso popolo e pieve di S. Pietro a Offiano, nella \nComunità e circa miglia 1 e 1/2 a settentrione-grecale di \nCasola, Giurisdizione di Fivizzano, Diocesi di Pontremoli, \ngià di Luni-Sarzana, Compartimento di Pisa. \nEntrambi i casali di Offiano e di Castiglioncello sono \nsituati sulla ripa destra del fiume Aulella lungo la costa di \nun poggio che staccasi dall'Alpe di Mommio verso Monte \nFiori presso il confine orientale della Val di Magra. \nLa pieve di Offiano è una delle più antiche chiese \nbattesimali della diocesi di Luni, confermata a quei \nvescovi nel 1149 dal Pontefice Eugenio III e nel 1202 dal \nPP. Innocenzio III. \nAll'Articolo MONTE FIORE di Val di Magra parlai del \nfortilizio omonimodiroccato e distuato nel distretto \n\n\n\nparrocchiale della pieve di Offiano, cui pure spetta l'altro \ncasale con l'annesso oratorio di Vigneta. \nIl piviere di Offiano ha sottoposti il popoli di S. Felicità a \nCasola e quello di S. Bartolommeo a Rensa . – Vedere \nCASOLA. \nLa parrocchia di S. Pietro a Offiano nel 1833 contava 496 \nabitanti. – Vedere il Supplemento .",
    "original_title": "OFFIANO (PIEVE DI) ossia OFFIANO",
    "page": 460,
    "slug": "offiano-pieve-di-ossia-offiano",
    "byte_offset": 2899731
  },
  {
    "context": "nel Val d’Arno casentinese.",
    "title": "OFFIGNANO, o OFFINIANO",
    "body": "– Vico perduto, che diede il titolo a una \nchiesa del piviere di Bibbiena, Comunità e Giurisdizione \nmedesima, Diocesi e Compartimento di Arezzo. \nEra situato nella Villa Offiniana del piviere di Bibbiena \nun manso con alcune case, che Elemberto Vescovo di \nArezzo nel 1008 assegnò alla badia di Prataglia, e nel \n1065 confermò al Monastero medesimo il Ve scovo \nCostantino suo successore. \nLa chiesa poi di Offignano trovasi rammentata in una \nbolla dal Pontefice Adriano IV spedita nel 1155 al \npievano di S. Ippolito a Bibbiena. – (ANNAL. \nCAMALD.) – Vedere BIBBIENA.",
    "original_title": "OFFIGNANO, o OFFINIANO",
    "page": 461,
    "slug": "offignano-o-offiniano",
    "byte_offset": 2900919
  },
  {
    "context": "(Aulena) in Val d’Elsa.",
    "title": "OLENA",
    "body": "– Casale con chiesa \nparrocchiale (S. Pietro) e l'annesso di S. Giovanni a \nStrada, nel piviere di S. Donato in Poggio, Comunità e \ncirca 3 miglia a scirocco di Barberino di Val d’Elsa, \nGiurisdizione di Poggibonsi, Diocesi e Compartimento di \nFirenze. \nRisiede presso la sommità de'poggi che separano la Valle \ndell'Elsa da quella della Pesa, fra le prime sorgenti del \ntorrente Drove tributario dell'Elsa. \nPossedeva beni in Olena il gran conte Ugo, il quale fra le \ncentinaja di mansi che nel 998 assegnò in dote alla badia \nda esso fondata nel Poggio Marturi (il vecchio \nPoggibonsi) vi fu compreso anche un manso situato nel \nCasale di Olena. \nQuesto luogo fu patria di quel faceto medico Dino da \nOlena amico del celebre Petrarca, cui diresse due sue \nlettere famigliari; ed è lo stesso maestro Dino che diede \nargomento a Franco Sacchetti per due sue lepide novelle. \n– (PARTE I. Novella 26 e 87). \nCon decreto arcivescovile del 12 maggio 1796 la cura di \nS. Giorgio a Strada e di Monte Corboli fu riunita alla \nparrocchia di S. Pietro a Olena, detto anche alle Rose, con \nobbligo al parroco di Lena di mantenere la chiesa di S. \nGiorgio pubblico oratorio. \nLa parrocchia di S. Pietro a Olena nel 1833 noverava 116 \nabitanti.",
    "original_title": "OLENA",
    "page": 461,
    "slug": "olena",
    "byte_offset": 2901558
  },
  {
    "context": "",
    "title": "OLIVETA, OLIVETO e ULIVETO",
    "body": "– Non pochi paesetti, \ncasali e castelletti, come anco varie contrade ebbero e \nportano tuttora il nome di Oliveta, Oliveto, e Uliveto, a \ncagione della pianta benefica che in quei luoghi di buon \nora vi allignò. Dei quali paesi col nome di Oliveti e \nUliveti, oltre gli esistenti, indicheremo fra i perduti alcuni \ndi quelli che possono giovare alcunché alla storia agraria \ndella Toscana.",
    "original_title": "OLIVETA, OLIVETO e ULIVETO",
    "page": 461,
    "slug": "oliveta-oliveto-e-uliveto",
    "byte_offset": 2902838
  },
  {
    "context": "nella Val di Sieve.",
    "title": "OLIVETA  DI MUGELLO, o ULIVETA",
    "body": "– Casale che ebbe nome di Castello il quale dà il \nvocabolo a una chiesa parrocchiale (S. Quirico) \nsuffraganea della pieve di S. Cresci in Valcava, Comunità \ne quasi due miglia a libeccio di Vicchio, Giurisdizione del \nBorgo S. Lorenzo, Diocesi e Compartimento di Firenze. \nRisiede sopra una collina alla destra del fiume Sieve, dove \nrestano poche vestigia di un piccolo fortilizio, chiamato \nRocca Bruna. \nVi ebbero signoria gli Ubaldini sino dal principio del \nsecolo XIII, trovandosi nel diploma imperiale concesso \nnel 1220 da Federigo II a quella famiglia anche la \ngiurisdizione sopra il Castel d'Uliveta, quando già esisteva \ncostà una chiesa sotto il titolo di S. Quirico, ed era nel \npiviere medesimo l'altra chiesa parrocchiale de'SS. \nMartino e Lucia a Uliveta, annessa a S. Romolo a \nCampestri. \nLa parrocchia di S. Quirico a Oliveta, o Uliveta nel 1833 \naeva 219 abitanti.",
    "original_title": "OLIVETA  DI MUGELLO, o ULIVETA",
    "page": 461,
    "slug": "oliveta-di-mugello-o-uliveta",
    "byte_offset": 2903267
  },
  {
    "context": "nella Valle del Serchio.",
    "title": "OLIVETO DI ARLIANO",
    "body": "– Villata \nla cui popolazione fu rammentata in una carta lucchese \ndell'anno 779 all'Articolo Arliano, e in altra della stessa \nprovenienza del 22 agosto 683 pubblicate nel T. IV P. I e \nII delle Memorie Lucchesi.",
    "original_title": "OLIVETO DI ARLIANO",
    "page": 461,
    "slug": "oliveto-di-arliano",
    "byte_offset": 2904219
  },
  {
    "context": "nella Val di Chiana.",
    "title": "OLIVETO DI CIVITELLA",
    "body": "– Castello \ne sottostante Villaggio con due chiese parrocchiali (S. \nAndrea al Castello di Oliveto, e S. Giovan Battista al \nVillaggio) entrambe già filiali della pieve a Toppo, ora \ndella badia al Pino e di S. Maria a Civitella, nella \nComunità e circa due miglia a ostro di Civitella, \nGiurisdizione Diocesi e Compartimento di Arezzo. \nTanto il castello quanto il villaggio di quest'Oliveto \nrisiedono sulla faccia meridionale che dal poggio di \nCivitella si avanza verso la strada di Ciggiano fra i torrenti \nLeprone e Trove. \nEbbero signoria in questo castelletto gli Ubertini di \nArezzo, uno dei quali, Azzone di Franceschino degli \nUbertini con altri suoi consorti per atto del 16 giugno \n1385 fu ricevuto in accomandigia dalla Signoria di \nFirenze, cui finalmente nel successivo settembre consegnò \nliberamente il castel di Oliveto con atto del dì 8 di detto \nmese. \nA quei tempi Oliveto faceva Comune da sé, il quale fu \nunito all'amministrazione economica di Civitella in vigore \ndel motuproprio de'14 novembre 1774. – Vedere \nCIVITELLA Comunità. \nL'erudito Domenico Maria Manni nel Vol. XIV de’suoi \nSigilli antichi ne illustrò uno del Comune di Oliveto \nrappresentato da un olivo in pieno frutto in campo bianco \ne nero. – “Questo luogo, dice l'Autore, tenuto da'Fiorentini \ncaro è per la salubrità dell'aere, e per la vaghezza e nulla \nmeno per la sua fecondità, fu fatto precingere e fortificare \ndi torri nell'anno 1385, vale a dire dopo il secondo \nacquisto di Arezzo e del suo contado, per cui la \nRepubblica Fiorentina fece rimborsare messere Azzone di \nFranceschino degli Ubertini per la spesa da lui fatta nella \ntorre e precinto di quel castello”. \nAll'epoca poi in cui Siena si era data al governo di Giovan \n\n\n\nGaleazzo conte di Virtù, fu scoperto un maneggio \ntendente a ribellare Oliveto dalla giurisdizione del \nComune di Firenze, cosicché Dieci di Balia fecero \nrimunerare quelli che avevano rivelato il trattato. \nNel 1431 Niccolò Piccinino capitan generale delle truppe \nmilanesi e genovesi inviate dal Duca Filippo Maria \nVisconti a danni del Comune di Firenze, vedutosi fallire il \ndisegno di prendere Arezzo, per segreti trattati si volse \nalle castella e prese in Val di Chiana, Ciggiano, Oliveto, \nBattivolle e altri luoghi che la Repubblica Fiorentina dopo \naverli riacquistati, nel 1433 ordinò fossero smantellati. \nCiononostante, Oliveto figurò come castello nella guerra \ndel 1478 col re di Napoli contro Firenze e nel 1554 in \nquella portata dalle armi cesareo-medicee contro Siena. \nLa parrocchia di S. Andrea al Castel di Oliveto nel 1833 \ncontava 257 abitanti. Quella di S. Giovanni Battista del \nvillaggio d'Oliveto nello stesso anno noverava 279 \nabitanti.",
    "original_title": "OLIVETO DI CIVITELLA",
    "page": 461,
    "slug": "oliveto-di-civitella",
    "byte_offset": 2904484
  },
  {
    "context": "",
    "title": "OLIVETO DI LIVORNO",
    "body": "– Casale ch'ebbe chiesa \nparrocchiale (S. Maria) filiale della pieve di Limone, \nattualmente annessa alla parrocchia di S. Martino a \nSalviano, Comunità Giurisdizione e circa 3 miglia a \nlevante di Livorno, Diocesi medesima, già di Pisa, \nCompartimento pisano. – Vedere LIMONE, LIVORNO \nComunità, e SALVIANO.",
    "original_title": "OLIVETO DI LIVORNO",
    "page": 462,
    "slug": "oliveto-di-livorno",
    "byte_offset": 2907260
  },
  {
    "context": "",
    "title": "OLIVETO DI MAREMMA",
    "body": "– Una pergamena scritta in \nLucca nel 1 luglio dell'anno 785 ra mmenta un luogo di \nOliveto in finibus Maritimae, dove possedeva una casa \nmassarizia o podere la chiesa di S. Tommaso di Lucca, da \nquel vescovo per conto della medesima in detto giorno \naffittata a un Liodolo Libertino, che ivi abitava con \nl'obbligo di pagare per l'annuo canone alla chiesa \npreaccennata di Lucca un tremisse d'oro, o l'equivalente in \ncera. – (MEMORIE LUCCHESI T. V. P. II).",
    "original_title": "OLIVETO DI MAREMMA",
    "page": 462,
    "slug": "oliveto-di-maremma",
    "byte_offset": 2907601
  },
  {
    "context": "",
    "title": "OLIVETO DI MUGELLO",
    "body": "– Vedere OLIVETA.",
    "original_title": "OLIVETO DI MUGELLO",
    "page": 462,
    "slug": "oliveto-di-mugello",
    "byte_offset": 2908091
  },
  {
    "context": "",
    "title": "OLIVETO PRESSO SIENA",
    "body": "– Vedere OSSERVANZA nel suburbio di Siena.",
    "original_title": "OLIVETO PRESSO SIENA",
    "page": 462,
    "slug": "oliveto-presso-siena",
    "byte_offset": 2908136
  },
  {
    "context": "in Val di Magra.",
    "title": "OLIVOLA",
    "body": "– Castello con chiesa \nparrocchiale (S. Michele) nella Comunità Giurisdizione e \nvicariato foraneo di Aulla, da cui si trova circa 2 miglia a \ngrecale. \nRisiede sopra un'amena collina di marna terziaria sparsa \ndi conchiglie univalvi e bivalvi marine, che ha alla sua \nsinistra il torrente Tavarone e alla destra il fiume Aulella. \nQuesto Castello di Olivola diede il nome a un marchesato \ndei Malaspina, toccato di parte ai discendenti del \nMarchese Bernabò I figlio di Obizzino nato del grande \nObizzo; il quale Bernabò morì nel 1265, avendo lasciato \nal figlio Franceschino i suoi diritti feudali, confermatigli \ndall'atto di divisione del 1275, per cui divenne autore dei \nprimi marchesi di Olivola, di Aulla, Terrarossa, Bigliolo, \nPallerone, Virgoletta, Pieve de’Monti, Licciana, Agnino, \n\nBastia, Groppo S. Pietro, Varrano e altre ville annesse. \nQuesto Marchese Franceschino fu diverso dall'ospite di \nDante, ch'era figlio di Moroello Marchese di Mulazzo e di \npartito Ghibellino, mentre il coetaneo Franceschino \nMarchese d'Olivola fu eletto in capitan generale della \nTaglia Guelfa toscana stabilita nel 1304 in Empoli, e nel \n1313 combatté fra le schiere lucchesi contro un corpo \nd'armata dell'Imperatore Arrigo VII nel piano meridionale \ndi Lucca al passo d'Ozzori sul Pontetetto. – La linea del \nMarchese Franceschino di Olivola dopo quattro \ngenerazioni si estinse per la morte di tre fratelli (anno \n1412) figli del Marchese Marco di Domenico di detto \nFranceschino, stati uccisi tutti e tre nello stesso giorno; \ncioè, i marchesi Manfredi e Bernabò a Varano, e il \nMarchese Giovanni in Olivola. – Vedere VARANO. \nDopo tale avventura, i castelli di Olivola, Pallerone, \nBigliolo, Palica, Agnino, e Groppo S. Pietro ritornarono ai \nmarchesi di Fosdinovo e Gragnola, e i paesi della Pieve \nde’Monti, Panicale, Licciana, Virgoletta, Bastia, Aulla e \nTerrarossa passarono in feudo ai Marchesi di Villafranca \nper cessioni anteriormente fatte tra il 1394 e il 1344 in \nestinzione di debiti. – Vedere VILLAFRANCA. \nIn conseguenza di ciò il marchesato di Olivola passò nei \nfratelli Leonardo II e Galeotto I figli di Leonardo I, i quali \nmarchesi essendo mancati senza figliuoli maschi, il detto \nfeudo tornò alla linea del Marchese Antonio Alberico I di \nFosdinovo e del suo figlio Gabbriello IV, che ereditò dal \nfratello Marchese Francesco il feudo di Olivola, Bigliolo, \nPallerone e annessi; feudo che alla sua morte (1485) toccò \na uno de’figli, il Marchese Giovanni Battista, succedutogli \nnel 1509. Nel 1525, ai 30 febbrajo, Lazzero I di lui figlio \nottenne dall'Imperatore Carlo V un diploma d'investitura \ndel feudo di Olivola, che lasciò morendo nel 1544 al suo \nprimogenito Marchese Spinetta, il quale previo un \nprivilegio dell'Imperatore Massimiliano II istituì la \nprimogenitura di quel marchesato. Morì verso il 1596, \nlasciando al figlio Lazzero II l'eredità del marchesato, di \nOlivola, da cui nacque un altro Marchese Spinetta \nd'Olivola. \nI figli del Marchese Lazzero I di Olivola sotto il 4 agosto \n1569 furono accolti col loro feudo per 50 anni sotto \nl'accomandigia di Cosimo I Granduca di Toscana, e un \nsimile atto fu rinnovato dagli eredi per altri 50 anni, e \naccettato nel 2 ottobre 1618 dal Granduca Cosimo II. \nDa Spinetta Marchese di Olivola e da Maria Maddalena di \nRoberto Dudley geografo inglese di Nontumbria nacque \naltro Marchese Lazzero III che succedé nel feudo al padre \nmancato nel 1655, e dal quale nel 1714 ereditò il \nmarchesato il suo primogenito Marchese Giuseppe. Questi \nmaritato a Maria Teresa de’marchesi di Fosdinovo ebbe \ntre figli maschi e tre femmine, fra le quali Cristina che nel \n1748 partorì dal principe Orazio Pacca di Benevento il \ncelebre Cardinale Bartolommeo Pacca vescovo d'Ostia e \nVelletri, ultimamente defunto. La quale principessa \nCristina fu anche sorella di Carlo che successe al di lui \nfratello Lazzero, il quale Marchese Carlo cessò di vivere \nnel 1799, e fu l'ultimo feudatario di questa linea \nde’Malaspina d'Olivola. – (AB. GERINI Memorie Stor. \ndella Lunigiana Vol. II) \nIl territorio d'Olivola spetta in gran parte alle colline di \nmarna terziaria subappennina, dove peraltro prosperano \nl'ulivo e la vite, mentre nel sottostante grès, o tufo \n\n\n\ncastagnolo, allignano le piante di castagni e di querci \nabbandonate come selve a loro medesime. \nLa pastorizia vi è trascurata, e niuna industria \nmanifatturiere esiste fra quelli abitanti, alcuni de’quali \nnella stagione invernale si recano a Roma, in Albano e a \nTivoli per lavorare ai frantoj da olio; e forse sono quelli \nstessi individui che nella primavera si spargono per la \nLombardia a sfogliare le piante di gelso per i bachi da \nseta. \nLa parrocchia di S. Michele a Olivola nel 1832 aveva 812 \nabitanti.",
    "original_title": "OLIVOLA",
    "page": 462,
    "slug": "olivola",
    "byte_offset": 2908209
  },
  {
    "context": "in Val di Evola.",
    "title": "OLIVOLO  DI BALCONEVISI",
    "body": "– Vedere VALLE CUNICHISI.",
    "original_title": "OLIVOLO  DI BALCONEVISI",
    "page": 463,
    "slug": "olivolo-di-balconevisi",
    "byte_offset": 2913037
  },
  {
    "context": "",
    "title": "OLLI DI RADICONDOLI",
    "body": "– Vedere RADICONDOLI.",
    "original_title": "OLLI DI RADICONDOLI",
    "page": 463,
    "slug": "olli-di-radicondoli",
    "byte_offset": 2913113
  },
  {
    "context": "in Val di Sieve.",
    "title": "OLMETA DI VALCAVA",
    "body": "– Caale perduto, \nse non equivalesse a quello attualmente appellato l'Olmo \nsull'ingresso della Val di Sieve dalla parte che chiude la \nvalletta del Mugnone sul varco della strada delle Salajole. \n– Checché ne sia, vi fu una chiesa intitolata a S. Martino a \nOlmeta, compresa nell'antico piviere di S. Cresci in \nValcava, Comunità e Giurisdizione del Borgo S. Lorenzo, \nDiocesi e Compartimento di Firenze.",
    "original_title": "OLMETA DI VALCAVA",
    "page": 463,
    "slug": "olmeta-di-valcava",
    "byte_offset": 2913163
  },
  {
    "context": "nel Val d’Arno sopra Firenze.",
    "title": "OLMETO",
    "body": "– Casale che dà \nil titolo alla chiesa di S. Niccolò a Olmeto, nel piviere, \nComunità e circa 3 miglia a libeccio di Rignano, \nGiurisdizione del Pontassieve, Diocesi di Fiesole, \nCompartimento di Firenze. \nSi trova sopra l'antica strada Regia aretina fra S. Donato \nin Collina e l'Incisa; presso al bivio della via vicinale che \nmena a Rignana e alla destra del torrente Salceto, là dove \nforse esistevano anticamente molte piante di Olmi, \netimologia naturale del nome di Olmeto. \nLa parrocchia di S. Niccolò a Olmeto nel 1833 contava \n271 abitanti.",
    "original_title": "OLMETO",
    "page": 463,
    "slug": "olmeto",
    "byte_offset": 2913617
  },
  {
    "context": "in Val di Sieve.",
    "title": "OLMI (S. MARIA  A)",
    "body": "– Casale e \nparrocchia cui è unito il soppresso popolo di Montazzi nel \npiviere, Comunità Giurisdizione e circa mezzo miglio a \nostro del Borgo S. Lorenzo, Diocesi e Compartimento di \nArezzo. \nLa chiesa di S. Maria a Olmi risiede in pianura sulla \nstrada maestra tracciata lungo la ripa destra del fiume \nSieve. \nÈ compresa nel popolo d'Olmi la casa torrita di Lutian \nnuovo, ora casa colonica di un podere de’marchesi Biffi \nTolomei. \nLa chiesa d'Olmi è di giuspadronato della mensa \nvescovile di Firenze sino dal principio del secolo XIII e \nforse anche prima. \nIl Lami nei suoi Mon. Eccl. Flor. rammenta l'investitura \nfatta nel 26 aprile 1298 da Andrea vescovo di Firenze, \ncome patrono della chiesa di S. Maria a Olmi del piviere \ndel Borgo S. Lorenzo al prete Azzolino da Acone già \n\nrettore della chiesa di S. Margherita di Acerata. E di un \nprete Spinello canonico cappellano di detta chiesa stato \neletto nel 1258 dal Vescovo Giovanni in pievano della \nchiesa di S. Casciano in Padule fa menzione lo stesso \nautore nell'opera testé citata. \nNon si ha però da confondere questa con altra chiesa che \nfu detta agli Olmi, che in quel tempo esisteva nel piviere \ndi S. Stefano a Campoli, anch'essa in detta opera \nrammentata. \nCerto è che nella villa degli Olmi di Mugello avevano \npossessioni sino dal mille alcuni magnati di contado, fra i \nquali citerò un Lamberto figlio di altro Lamberto che \ninsieme a Pietro del fu Petrone per istrumento del 19 \nagosto 1031 assegnarono diversi beni all'oratorio di S. \nMartino fondato in Firenze dal fu Giovanni arcidiacono \nloro zio; parte dei quali beni erano situati a Olmi nel \nMugello, seu in loco Mucelli, ubi etiam Ulmi vocatur. \nTre anni dopo (9 aprile 1034) fu confermata la stessa \ndonazione da Tegrimo figlio del defunto Giovanni. – \n(Oper. cit.) \nFu parroco di S. Maria a Olmi il chimico Giuseppe Maria \nBrocchi autore di molte Vite di Santi e in particolare della \nDescrizione del Mugello . – Vedere LUTIANO \nVECCHIO. \nLa parrocchia di S. Maria a Olmi nel 1833 contava 373 \nabitanti.",
    "original_title": "OLMI (S. MARIA  A)",
    "page": 463,
    "slug": "olmi-s-maria-a",
    "byte_offset": 2914219
  },
  {
    "context": "nella Maremma grossetana.",
    "title": "OLMI DI SCANSANO",
    "body": "– \nVedere SCANSANO, Comunità.",
    "original_title": "OLMI DI SCANSANO",
    "page": 463,
    "slug": "olmi-di-scansano",
    "byte_offset": 2916320
  },
  {
    "context": "",
    "title": "OLMIANO",
    "body": "– Vedere ULMIANO.",
    "original_title": "OLMIANO",
    "page": 463,
    "slug": "olmiano",
    "byte_offset": 2916401
  },
  {
    "context": "in Val di Chiana.",
    "title": "OLMO DI S. FIORA",
    "body": "– Borghetto nel \npieviere di S. Mustiola a Quarto, nella parrocchia di S. \nZeno, Comunità Giurisdizione Diocesi e Compartimento \ndi Arezzo, dalla qual città il borghetto dell'Olmo è quasi 3 \nmiglia a ostro libeccio. \nTrovasi sul bivio della strada regia postale di Perugia con \nquella Longitudinale, sull'ingresso settentrionale della Val \ndi Chiana, e nel varco più depresso che esista fra il poggio \ndi Lugnano e la collina di S. Flora a Torrita, già detta la \nChiusura di Torrita, o Chiusura Obertenga. \nAll'Articolo infatti della CHIUSURA OBERTENGA, o \nCHIUSURA DI TORRITA fu dato avviso, che questa \nChiusa del contado aretino era compresa nel piviere di S. \nMustiola a Quarto; una parte della quale Chiusa nel sec. X \napparteneva al Marchese Oberto autore degli Estensi, dei \nMalaspina ecc., mentre il restante fu de’monaci \nBenedettini di S. Flora a Torrita, il di cui monastero era \nsituato nel poggio detto tuttora di S. Fiora, cioè presso la \nChiusa detta ora de’Monaci. – Vedere BADIA DI \nTORRITA. \nIl borghetto poi dell'Olmo di S. Fiora ebbe nome da \nun'annosa pianta di Olmo che sorgeva lungo la strada \nmaestra già detta via di Selice; il quale albero fu reciso per \nonta dall'oste di Siena nel 1231, e di nuovo nel 1258, cioè \npoco innanzi che un esercito sanese ricevesse dall'aretino \nla nota sconfitta, che prese il nome dalla vicina Pieve al \nToppo. \n\n\n\nNel borghetto dell'Olmo di S. Flora fu eretto uno di quei \ntanti spedaletti sparsi per le strade maestre a ricovero \nde’poveri viandanti ai tempi nei quali scarseggiavano gli \nalberghi e le osterie.",
    "original_title": "OLMO DI S. FIORA",
    "page": 463,
    "slug": "olmo-di-s-fiora",
    "byte_offset": 2916435
  },
  {
    "context": "fra la Val di Sieve e la vallecola del Mugnone.",
    "title": "OLMO",
    "body": "– Questo nome è restato a un albergo e ad una villa sulla \nstrada maestra del Mugello denominata la Via delle \nSalajole, la quale rimonta lungo le sponde del Mungnone \nda Firenze sino verso le sue sorgenti, là dove presso al \nvarco dei monti fiesolani fra Pratolino e Monte Rotondo \ntrovasi l'osteria dell'Olmo nella parrocchia di S. Ilario a \nMonte Reggi, Comunità Giurisdizione Diocesi e quasi 5 \nmiglia a settentrione-grecale di Fiesole, Compartimento di \nFirenze, la cui città capitale è poco più di 9 miglia lontana \ndall'Olmo.",
    "original_title": "OLMO",
    "page": 463,
    "slug": "olmo",
    "byte_offset": 2916435
  },
  {
    "context": "in Val di Nievole.",
    "title": "OLTRARIO",
    "body": "– Vedere MASSA PISCATORIA, o MASSARELLA.",
    "original_title": "OLTRARIO",
    "page": 464,
    "slug": "oltrario",
    "byte_offset": 2918671
  },
  {
    "context": "nel Val d’Arno inferiore.",
    "title": "OLTRORME",
    "body": "– Contrada posta \nfra l'Orme e l'Ormicello, dalla quale prendeva il titolo la \nsoppressa parrocchia di S. Maria Oltrorme nel piviere di \nMonterappoli, Comunità Giurisdizione e circa tre miglia a \nostro di Empoli, Diocesi e Compartimento di Firenze. \nDa lunga mano la parrocchia di S. Maria d'Oltrorme fu \nsoppressa, poiché sebbene di essa si trovi fatta menzione \nin una carta dell'Arch. Arciv. Fior. del 20 luglio 1213, e \nche il suo parroco nel 3 aprile 1286 assistesse a un sinodo \nnella chiesa fiorentina, pure dopo il sec. XIII non mi è \nparso d'incontrare altre memorie relative al popolo e alla \ncura di S. Maria d'Oltrorme. – Vedere MONTERAPPOLI.",
    "original_title": "OLTRORME",
    "page": 464,
    "slug": "oltrorme",
    "byte_offset": 2918748
  },
  {
    "context": "nella Valle del Serchio.",
    "title": "OMBREGLIO DI BRANCOLI",
    "body": "– \nCasale con chiesa parrocchiale (S. Pietro di Brancoli \nOmbreglio) filiale della pieve di Brancoli nella Comunità \nGiurisdizione Diocesi Ducato e circa 6 miglia a \nsettentrione di Lucca. – Vedere BRANCOLI. \nLa parrocchia di Brancoli-Ombreglio nel 1832 contava \n154 abitanti.",
    "original_title": "OMBREGLIO DI BRANCOLI",
    "page": 464,
    "slug": "ombreglio-di-brancoli",
    "byte_offset": 2919452
  },
  {
    "context": "nella vallecola di Camajore.",
    "title": "OMBRICI",
    "body": "– Vedere \nLOMBRICI.",
    "original_title": "OMBRICI",
    "page": 464,
    "slug": "ombrici",
    "byte_offset": 2919787
  },
  {
    "context": "",
    "title": "OMBRONCELLO DI PISTOJA",
    "body": "– Vedere GORA DI GORA, ossia GORA D’OMBRONCELLO.",
    "original_title": "OMBRONCELLO DI PISTOJA",
    "page": 464,
    "slug": "ombroncello-di-pistoja",
    "byte_offset": 2919851
  },
  {
    "context": "(Umbro minor fl.) ",
    "title": "OMBRONE PISTOJESE",
    "body": "– Chiamasi \nOmbrone pistojese, o Ombrone minore quella fiumana \ntributaria dell'Arno che nasce nel luogo appellato i \nLagoncelli sulla faccia meridionale dell'Appenino \npistojese fra il monte delle Piastre, posto a ponente, e \nsulla di cui schiusa nasce il Reno bolognese, e il poggio \ndell'Ospedaletto, che sta al suo levante, dove sorgono le \nprime fonti del Limentra tributario del fiume Reno, di \n\ncotesto che avviasi nel mare Adriatico, mentre l'Ombrone \npistojese si dirige con l'Arno nel Mediterraneo. \nSull'etimologia dell'Ombrone pistojese molto distante \ndall'Ombrone sanese, che vogliono alcuni derivasse il suo \nnome dai popoli Umbri, allorché essi prima degli Etruschi \nabitarono in queste contrade, è miglior cosa non parlare, \nper timore di dire peggio. \nLe prime scaturigini dell'Ombrone pistojese trovansi sotto \nil grado 44° 2' di longitudine e il grado 28° 34' di \nlatitudine a una elevatezza non ancora ch'io sappia \ncalcolata, la quale però non deve essere maggiore di 630 \nbraccia sopra il livello del mare. \nDalla cima del monte le varie fonti riunite alla foce di \nPiteccio scendono precipitose da settentrione a ostro sino \nal Ponte S. Felice o del Piestro , dove si apre la pianura di \nPistoja. Poco più avanti porzione delle sue acque \nartatamente deviasi alla sua sinistra nella Gora \nd'Ombroncello, ossia nella Gora di Gora ; e viceversa il \nfiume riceve alla parte destra presso il ponte di Asinaja il \ntributo dal torrente Vincio di Brandeglio , più vicino a \nPistoja il Torbecchia, e al nuovo Pontelungo d'Ombrone, \nun miglio a ponente di Pistoja, il torrente Vincio di \nMontagnana . Costà l'Ombrone cambiando direzione da \nostro a scirocco levante percorre i lembi estremi dei Monti \ndi sotto attraversando la pianura meridionale pistojese, \ndove passa sotto il ponte appellato della Pergola sulla \nstrada Regia Lucchese, quasi 3 miglia a scirocco dalla \ncittà; poscia alla chiesa della Ferruccia è attraversato dal \nPonte nuovo, sotto al quale sboccano in esso dalla sua \nsponda sinistra le acque unite della Brana e dell'Agna, e \npoco appresso quelle del Fosso Bagnolo; quindi un miglio \ne mezzo più avanti accoglie a destra sotto il poggio di \nTizzana le acque del torrente Stella, a sinistra quelle del \nfosso Bardine, finalmente fra Tizzana e il Poggio a Cajano \nscende in esso il torrente Furba o Forba: e in tal guisa \nlambendo la base settentrionale e orientale del Poggio a \nCajano ripassa la strada Regia pistojese sotto un ponte nei \nconfini della Comunità di Prato, per poi rasentare la base \norientale del Monte Albano e di Comeana, dove torce da \nscirocco a libeccio per svincolarsi dai colli di S. Mommeo \nche gli si parano davanti a sinistra, e da quelli che \nscendono alla sua destra dal poggio di Artimino per \nandare a congiungersi coll'Arno sull'ingresso dello stretto \ndella Golfolina dopo un giro di circa 26 miglia che fa \nl'Ombrone pistojese dalla sua origine fino costà. \nLa Valle dell'Ombrone pistojese è occupata dal territorio \ndi dodici comunità, che le prime nove vi sono comprese \nper intiero, e le ultime tre in parte. \n \nNome delle Comunità della Valle e Quadrati agrarj \n1. Pistoja città, Quadrati 366,64 \n2. Porta al Borgo (fuori di Pistoja), Quadrati 36764,54 \n3. Porta Carratica (fuori di Pistoja), Quadrati 6173,56 \n4. Porta Lucchese (fuori di Pistoja), Quadrati 7669,18 \n5. Porta S. Marco (fuori di Pistoja), Quadrati 18996,48 \n6. Montale, Quadrati 12883,26 \n7. Monte Murlo, Quadrati 8883,66 \n8. Tizzana, Quadrati 12344,87 \n9. Carmignano, Quadrati 12865,12 \n10. Parato (in parte), Quadrati 14000- \n11. Serravalle (in parte), Quadrati 10000- \n12. Marliana (in parte), Quadrati 4400- \n\n\n\nTOTALE , Quadrati 146347,31 \nCorrispondenti a miglia toscane quadrate N° 182 e 1/4 \n \nRapporto alle vicende idrauliche, non che alla parte fisica \ne storica dell'Ombrone pistojese, invierò il lettore agli \narticoli GORA DI GORA, PISTOJA, PORTA AL \nBORGO, PORTA CARRATICA, PORTA LUCCHESE, e \nPORTA S. MARCO, Comunità. \nGioverommi bensì della cortesia del sig. commendatore \nCavalier Alessandro Manetti per far conoscere ai miei \nlettori il grande vantaggio che le campagne irrigate \ndall'Ombrone pistojese hanno ritratto dalle Serre, o \nChiuse, per cui sono stati riparati gli alvei dei superiori \nsuoi influenti e del fiume stesso dopo il 1835. \nSino all'anno 1558 l'ingegnere maestro Girolamo di Pace \nda Prato rappresentando alcune cose al Granduca Cosimo \nI, aveva fatta menzione dello straordinario ingombro e \nriempimento dell'alveo d'Ombrone nella pianura di \nPistoja, ed altamente biasimava nei Pistojesi la \ntrascuranza dei loro fiumi nell'alto della valle. Quella \ntrascuranza era giunta a tanto, che un secolo e mezzo \ndipoi si dové forzatamente pensare ad un rimedio. \nSeguitando però anche allora l'antica consuetudine di \nriparare i fiumi nel basso, fu creduto che invece di rifarsi \ndai primi rami sarebbesi più efficacemente provveduto a \ntutto col procurare un più libero corso all'Ombrone nella \nparte inferiore; e sopra cotesto principio si pose mano \nall'allargamento e rettificazione di un notabile tratto di \nesso. \nImportarono quei lavori ai possessori di un territorio di \nnon più di 70 miglia quadrate di estensione la esorbitante \nsomma di circa 90 mila scudi, senza che i terreni della \npianura risentissero da tale intrapresa altro che il precario \nvantaggio derivante dall'aumentata pendenza fra i punti \nestremi della nuova inalveazione; poiché in tal maniera \nprotraendosi più oltre che per l'innanzi il limite delle \nghiaje, ne conseguì in breve tempo un notabile \nrialzamento del fondo del fiume sulle adiacenti campagne. \nNon era facile di persuadere la maggior parte dei \npossessori del piano che dallo stabilimento di lontane \nSerre o Chiuse nei seni dei monti, per cui discendono gli \ninfluenti di Ombrone, dovevasi attendere che rimanessero \nin gran parte prevenute o trattenute le corrosioni e le frane \nincessanti delle pendici non ferme, tra le quali essi \nscorrono in escrescenza precipitosi; e che perciò, impedite \nle piene contemporanee dei primi fra essi, sarebbe stato \nanche tolto al fiume nel quale dipoi si gettano una gran \nparte del suo impeto: per modo che ne sarebbe conseguito \ncoll'avvantaggiamento delle condizioni degli alvei quello \naltresì della intiera pianura. \nSolamente verso l'anno 1821 avendo le respettive locali \ndeputazioni apprezzata al giusto la congruità del \nprovvedimento delle Serre, dopo aver creato una \ndeputazione centrale, e dopo ottenuto favorevole anche il \nvoto del Prof. Petrini, si accinsero a portare \ncoraggiosamente ad effetto il provvedimento medesimo. \nData opera nel 1823 alla grande intrapresa sotto la \nsuperior direzione di Alessandro Manetti, oggi capo del \ndipartimento generale delle acque e strade colla vigilanza \ndell'ingegner locale Marco Gamberaj e con quella dei \nrespettivi deputati per l'economico, vennero per primo \nsaggio costruite le Serre attraverso ad alcuni influenti del \n\nVincio di Montagnana, quindi si estesero i lavori agli altri \ninfluenti ed all'Ombrone medesimo, per modo che nel \n1835 aveano già avuto completo termine le immaginate \nSerre in numero di 196, delle quali 14 si trovano costruite \nsul Vincio di Montagnana e suoi influenti, 17 sul Vincio di \nBrandeglio e suoi tributari, 3 sulla Torbecchia, 5 sul \nPiestro , e 3 finalmente che attraversano lo stesso fiume \nOmbrone. \nOgni Serra fu costruita con solido muramento di pietre \ncommesse quasi cunei a modo di volta convessa col dorso \nrivolto all'incontro della corrente dell'acqua, impostata \nsopra solido fondo e incassata quanto più stabilmente si \npoteva tra le opposte ripe con largo e ben costrutto batolo \nal piede della caduta, che fu elevata d'appiombo. Taluna di \nquesta grandi opere si compone per sino di settemila \nbraccia cube di muramento. \nImportarono i lavori lire 112,562, e più lire 19,080 per la \nloro amministrazione e vigilanza. Cosicché la somma \nerogata nella costruzione delle indicate 196 Serre ascese \nnel totale a lire 131,642. \nIl vantaggio maggiore dovuto allo stabilimento di tali \nChiuse si è quello di aver preservato gran parte della \npianura pistojese dalle rotte devastatrici d'Ombrone, le \nquali contemporaneamente si vedevano accadere nei \nvicini torrenti. Quindi la diminuzione delle imposizioni \ngravanti le camp agne nelle adjacenze di detto fiume, le \nquali imposizioni per i terreni limitrofi agli altri fiumi \nsonosi conservate presso che in egual misura delle \nprecedenti. \nResulta di fatto dal confronto istituito tra quelli aggravj \nprecedentemente e posteriormente alla edificazione delle \nSerre d'Ombrone e dei suoi influenti: che l'imposizione \nsulle limitrofe campagne per 12 anni dal 1816 al 1827 \nascese a lire 312896, ossia a lire 26074 in anno comune: \nmentre il suo ammontare dal 1828 al 1840 nel periodo di \n13 anni non superò le lire 169097, vale a dire lire 13007 in \nanno comune, ciò che corrisponde prossimamente alla \nmetà della spesa antica.",
    "original_title": "OMBRONE PISTOJESE",
    "page": 464,
    "slug": "ombrone-pistojese",
    "byte_offset": 2919934
  },
  {
    "context": "(Umbro major fl.) ",
    "title": "OMBRONE SANESE",
    "body": "– Distinguo \ncoll'epiteto di maggiore questo fiume reale della Toscana, \nsia perché di un corso assai più lungo e di valle assai più \nestesa che quella dell'Ombrone pistojese, come ancora \nperché nel suo letto confluiscono molti fiumi subalterni o \nfiumane, le quali danno esse medesime il nome ad \naltrettante valli secondarie; come sono le Valli dell'Arbia, \ndell'Asso, della Merse e dell'Orcia; sia ancora perché \nl'Ombrone sanese è uno dei fiumi principali che tributa \ndirettamente le sue acque al mar Toscano. \nComecché cotesto fiume Ombrone debba propriamente \nripetere la sua origine dallo sprone meridionale del Monte \nFenali sul Chianti, la di cui giogana divide le acque che \nversano in Arno da quelle che scendono nell'Ombrone, e \nsebbene di costà sopra al villaggio di S. Gusmè \nscaturiscano le prime e copiose fonti dell'Ombrone sanese, \npure a me sembra cosa più giusta e più vera quella di \ncontemplare e includere nella valle superiore \ndell'Ombrone tutte le acque sue tributarie, quelle intendo \ndire che per varii nomi vi fluiscono dalla faccia \nmeridionale della catena dei monti del Chianti, a partire da \nMonte Fenali, da Monte Luco, da Monte Grossi, da \n\n\n\nColtibuono, da Radda, da Colle petroso della Castellina \nfino a Fonte Rutoli. \nAvvegnaché, sebbene le acque che scolano dalla pendice \noccidentale tra Monte Fenali e Coltibuono, come pure \ntutti i fossi o canali che fluiscono dal fianco meridionale \nde’poggi fra Coltibuono, Radda e Collepetroso, non ché \nquelli della faccia orientale de’monti situati fra \nCollepetroso e Fonte Rutoli, sebbene coteste acque da \nvarii rivi e torrenti raccolte nella fiumana dell'Arbia si \nvuotino, pure l'Arbia stessa al fiume dell'Ombrone si \nmarita; per modo che tra la Valle dell'Arbia e questa \ndell'Ombrone sanese non si veggono frapposte altro che \numili colline marnose comuni ad entrambi le vallate. \nPremessa cotesta avvertenza ne conseguita, che le prime \nfonti dell'Ombrone sanese propriamente detto \nscaturiscono copiose dai massi di macigno del poggio \nposto a cavaliere del Villaggio di S. Gusmè, sul di cui \ndorso esistono le vestigie di una rocca detta di Sestaccia, \ngià di Civita mura , volgarmente chia mata Ceta Mura , ad \nuna elevatezza approssimativamente calcolata di circa 800 \nbraccia sopra il livello del mare. – Vedere CETA MURA. \nLe quali fonti si trovano stotto il grado 43° 24' di \nlongitudine e il grado 29° 9' 2\" di latitudine; mentre le \nscaturigini più settentrionali dell'Arbia situate fra Colle \npetroso e la Castellina s'incontrano nel grado 43° 29' 3\" di \nlongitudine e 28° 58' 2\" di latitudine, vale a dire, circa 6 \nmiglia più settentrionali e 12 miglia più occidentali delle \nsorgenti dell'Ombrone. \nA voler pertanto accompagnare l'andamento di questo \nfiume conviene scendere con lui dai poggi di S. Gusmè \nper Castelnuovo e il monastero della Berardenga, e di là \nproseguendo il cammino verso ostro passare fra Rapolano \ne Monte SS. Marie, quindi arrivare alla porta \nsettentrionale di Asciano, dove, attraversato il ponte, \nl'Ombrone piegando a libeccio, e passando fra le colline \ndel Casale de’Frati e quelle di Monte Oliveto Maggiore, \narriva davanti al borgo di Buonconvento sulla strada \nRegia romana che pure trapassa sotto un ponte di pietra \npoco innanzi di ricevere il dovizioso tributo dall'Arbia, \nfatta ricca di tutti i suoi confluenti. – Vedere ARBIA fiume . \nA questo punto l'Ombrone riprende la direzione di ostro \nfino alla confluenza del torrente Serlate sulla strada tra \nBuonconvento e Montalcino, dove volta faccia a ponente \ncostrettovi dall'opposta base dei colli fra Montalcino e \nMurlo. \nAllo sbocco però del torrente Crevole di Murlo l'Ombrone \nriprende la sua direzione di libeccio, e finalmente voltasi \nverso ostro appena che dalla ripa destra ha accolto nel suo \nalveo il tortuoso fiume della Merse. – Vedere MERSE \nfiume. \nNella stessa direzione di ostro corre l'Ombrone \nserpeggiando per una stretta e profonda gola fra le rupi \nche scendono alla sua destra dai poggi di Pari, di \nMantauto e di Case Nuovole, e quelle che dalla parte \nopposta si diramano dalla montuosa contrada di \nMontalcino, finché passato Monte Antico l'Ombrone \nsanese dal lato di levante accoglie il tributo della fiumana \nOrcia resa onusta dai grossi confluenti del Formone, \ndell'Asso e dell'Ente che ha raccolto per via. – Vedere \nORCIA fiume. \nDopo cotesta unione di corsi d'acqua l'Ombrone entra nel \nbacino di Paganico, dove il fiume dirigendosi verso \n\nponente arriva sotto le mura di quel castello centrale \nde’monti maremmani, presso il quale accoglie a sinistra il \ntorrente Trisolla, mentre a destra vi fluiscono il Lanzo ed \nil Gretano. \nA Paganico però l'Ombrone, torcendosi ad angolo acuto, \npiega il suo corso da ponente a ostro-scirocco, per \nattraversare l'ultima barriera dei monti di Maremma; sino \na che cambia direzione alla confluenza del torrente \nMelacce, là dove dopo un breve corso inverso da scirocco \na maestrale riprende il cammino di libeccio, nel qual \ntragitto lo stesso fiume riceve a destra i rivi che scendono \ndai poggi di Campagnatico, di Batignano e di Roselle, ed \na sinistra il grosso torrente delle Trasubbie e poi il fosso \ndi Majano. A questa ultima confluenza di rimpetto al \npoggio d'Ischia si apre la valle della Maremma grossetana, \nche costituisce il quarto ed ultimo bacino, attraverso del \nquale passa l'Ombrone che ha dal lato di ponente la \nspaziosa pianura grossetana e il vasto padule di \nCastiglione della Pescaja, verso cui da poco in qua per \ndoppio canale diversivo artificialmente è diretta una \nporzione delle sue acque per depositarvi le copiose torbe \nall'occasione di piene, e colmare bonificando a un tempo \nstesso quella pestilenziale laguna; mentre l'alveo \nprincipale dell'Ombrone dalla parte di levante rasenta le \nultime pendici dei poggi di Montiano e della Grancia per \nvuotarsi finalmente nel mare sotto la torre della Trappola \ndopo un giro serpeggiante di circa 75 miglia. \nLa Valle pertanto dell'Ombrone, che accoglie quasi tutte \nle acque della Toscana meridionale, qualora si eccettuino \nquelle del bacino Orbetellano, formato dall'Osa e \ndall'Albegna, e non contando le Valli superiori della Fiora \ne della Paglia, fiumi che proseguono il loro corso fuori \ndella Toscana granducale, cotesta Valle dell'Ombrone, a \nparer mio può suddividersi in 4 bacini; nel primo cioè, e \npiù alto bacino in cui entra l'Arbia con tutti i torrenti e \nfossi suoi tributarii, e questo lo chiamo il Bacino di Siena \nper esservi compresa cotesta città. Il qual bacino dalle più \nremote sorgenti dell'Arbia si declina fino passato \nBuonconvento, là dove l'Ombrone appena accoppiatosi \nall'Arbia volta bruscamente il cammino da ostro a ponente \nper farsi strada tra il poggio di Bibbiano Guglieschi e \nquello della Badia Ardenga. Il qual primo bacino \nabbraccia una superficie territoriale di circa 200 miglia \nquadrate toscane. \nAssai più esteso e più importante per la geografia fisica è \nil secondo ch'io chiamerò Bacino di Montalcino dalla città \nche in esso risiede, poiché comincia allo stretto \ndell'Ardenga e termina sotto la confluenza dell'Orcia, in \nguisa che in ques ta traversa di circa 20 miglia egli \naccoglie nel suo seno, dalla ripa destra il fiume Merse \nricco di tutti i torrenti che in esso fluiscono, a partire dalla \nschiena dei monti di Prata, dai poggi di Montieri e di \nRadicondoli sino al Monte Maggio ch'è a settentrione \ndella Montagnuola; mentre dalla ripa opposta entra nello \nstesso bacino la fiumana dell'Orcia, dopo aver accolto \nl'altra dell'Asso, la quale scende dai monti di Trequanda e \ndalle spalle di Montalceto, mentre l'Orcia nasce \nne’contorni di Radicofani sotto il cui monte accoglie il \nFormone, e molto più innanzi l'Ente, due torrenti che \npartono dalla faccia occidentale e settentrionale del \nMont'Amiata con tutti i minori rivi che scendono \nnell'Orcia da Radicofani e dalle pendici meridionali del \n\n\n\nMonte Pisis, o di Cetona. – Questo secondo bacino \npertanto percorre nella sua maggiore larghezza, dalla \nschiena dei monti di Prata a quelli di Trequanda, circa 40 \nminuti di grado in longitudine, e nella sua maggior \nlunghezza, dal Monte Maggio a Radicofani , 28 minuti di \ngrado in latitudine. – La qual superficie diminuendo \nsensibilmente in altri punti tanto in larghezza come in \nlunghezza si può calcolare approssimativamente di 1800 \nmiglia quadrate toscane. \nIl terzo bacino, che io chiamo dei monti della Maremma \ngrossetana, o di Paganico, è di tutti il più centrale \ndell'Ombrone sanese; imperocché principia dallo sbocco \ndel torrente Trisolla che scende da Cinigiano per entrare \ndalla sinistra ripa nell'Ombrone dirimpetto all'albergo \nde'Cannicci, e di là avanzandosi verso le mura \nmeridionali di Paganico, il fiume accoglie per via i \ntorrenti Lanzo e Gretano che scendono dalle spalle dei \nmonti di Bellegajo e di Roccastrada. \nDavanti a Paganico l'Ombrone, piegando direzione da \nponente a scirocco, scorre fra le estreme falde occidentali \nde’poggi di Cinigiano e quelle orientali di Campagnatico, \nfinché fra le due confluenze del fosso Corticella e del \ntorrente Melacce, che dal lato di levante vi fluiscono, \nl'Ombrone, dopo il tortuoso passaggio intorno allo sprone \ndi un poggio che stendesi verso la ripa sinistra a scirocco \ndi Campagnatico, riprende la solita sua direzione da \ngrecale a libeccio, calcolate le frequenti sinuosità del \nfiume, non oltrepassa le 18 miglia di cammino; durante il \ncui tragitto versano nel suo alveo dalla sponda sinistra, \ntutti i corsi d'eacqua che scendono dal fianco occidentale \nfra Monticello e Rocca Albegna, e dalla sponda destra \nquelli che fluiscono da Casale di Pari e da Roccastrada . \nContemplando frattanto nella sua maggior larghezza il \nterzo bacino dell'Ombrone sanese trovo che esso \nabbraccia 20 minuti di grado nella sua maggior \nlongitudine e 19 minuti di grado nella più estesa \nlatitudine; per modo che, calcolata la media \nproporzionale, occupa approssimativamente una \nsuperficie di 400 miglia quadrate toscane. \nPiù breve e meno ampio dei precedenti è il quarto bacino \ndell'Ombrone sanese, che a buon diritto può appellarsi di \nGrosseto dalla città che vi risiede, e che termina con il \nlembo del mare. Questo però se dalla parte di levante \ntrovasi chiuso e circoscritto dai poggi di Monte Orgiali, \nMontiano, Alberese e Uccellina, non si saprebbe con \negual precisione circoscriverne i lembi dal lato \noccidentale, qualora si dovessero escludere i corsi d'acqua \nche fluiscono nel padule di Castiglione dalla faccia \nmeridionale del poggio di Prata, dai monti di Sasso \nFortino, di Rocca Tederighi, di Monte Massi e dalle \npendici orientali di quelli della Pietra, di Gavorrano, di \nColonna e di Giuncarico, i quali tutti inviano le loro acque \nnel detto padule, o direttamente, o per mezzo della \nfiumana Bruna, che è l'immissario maggiore ed anche può \ndirsi l'emissario della laguna medesima per il canale di \nCastiglione, il quale una volta sotto il vocabolo di \nSalebruna, ora sotto il nome generico di Fiumara , entra \nnel mare. \nConsiderato però il quarto ed ultimo bacino di Grosseto \ninsieme con gl'influenti nel padule prenominato, esso si \nestende nella sua maggiore lunghezza da grecale a \nlibeccio per 14 miglia circa, e da scirocco a maestrale che \n\nsarebbe la sua maggiore ampiezza per l'estensione di 29 \nmiglia. Dondeché prendendo la media proporzionale, il \nbacino dell'Ombrone grossetano occuperebbe una \nsuperficie di circa 260 miglia toscane quadrate, quandoché \nlo stesso bacino diminuirebbe di spazio della metà, se \ndovesse separarsi dal medesimo il vallone della Bruna. \nRicapitolando frattanto la superficie della intiera Valle \nsuperiore e inferiore dell'Ombrone sanese, compresi tutti i \nvalloni e vallecole ad essa subalterne, la medesima \nabbraccerebbe circa 2660 miglia quadrate toscane, \nsuddivisa nei quattro seguenti bacini, cioè: \n \nNel primo bacino di Siena, migl. 200 \nNel secondo bacino di Montalcino, migl. 1800 \nNel terzo di Paganico, migl. 400 \nNel quarto bacino di Grosseto, compreso il vallone della \nBruna, migl. 260 \nTOTALE, migl. Quadrate 2660 \n \nDelle vicende idrografiche e fisiche accadute dopo l'Era \nvolgare nel bacino di Grosseto fu fatta parola agli articoli \nGROSSETO e LITTORALE TOSCANO, e si avrà luogo \ndi ritornarvi sopra agli Articoli PADULE DI \nCASTIGLIONE, VIA AURELIA NUOVA, o EMILIA DI \nSCAURO. \nRispetto agli altri tre bacini di Siena, di Montalcino e di \nPaganico rinvierò per maggior brevità il lettore agli \nArticoli delle respettive Comunità e a quelli delle VALLI \nDELL’OMBRONE SANESE e sue tributarie.",
    "original_title": "OMBRONE SANESE",
    "page": 465,
    "slug": "ombrone-sanese",
    "byte_offset": 2928966
  },
  {
    "context": "",
    "title": "OMBRONE (ISTIA D’)",
    "body": "– Vedere ISTIA.",
    "original_title": "OMBRONE (ISTIA D’)",
    "page": 467,
    "slug": "ombrone-istia-d",
    "byte_offset": 2941690
  },
  {
    "context": "",
    "title": "OMBRONE (MONISTERO D’)",
    "body": "– Vedere ABAZIA \nDELLA BERARDENGA, e BERARDENGA \n(MONISTERO DELLA).",
    "original_title": "OMBRONE (MONISTERO D’)",
    "page": 467,
    "slug": "ombrone-monistero-d",
    "byte_offset": 2941735
  },
  {
    "context": "",
    "title": "OMBRONE (BOCCA D’)",
    "body": "– Vedere LITTORALE \nTOSCANO Vol. II pag. 714.",
    "original_title": "OMBRONE (BOCCA D’)",
    "page": 467,
    "slug": "ombrone-bocca-d",
    "byte_offset": 2941836
  },
  {
    "context": "nella Valle dell’Ombrone pistojese.",
    "title": "OMBRONE (S. GIORGIO ALL’)",
    "body": "– Vedere GIORGIO (S.) ALL’OMBRONE.",
    "original_title": "OMBRONE (S. GIORGIO ALL’)",
    "page": 467,
    "slug": "ombrone-s-giorgio-all",
    "byte_offset": 2941911
  },
  {
    "context": "nella Valle dell’Ombrone pistojese.",
    "title": "OMBRONE (S. PANTALEO ALL’)",
    "body": "– Vedere PANTALEO (S.) ALL’OMBRONE.",
    "original_title": "OMBRONE (S. PANTALEO ALL’)",
    "page": 467,
    "slug": "ombrone-s-pantaleo-all",
    "byte_offset": 2942023
  },
  {
    "context": "in Val d’Elsa.",
    "title": "ONCI",
    "body": "– Casale che dà il nomignolo ad una \nchiesa parrochiale (S. Michele) cui è annesso il soppresso \npopolo di S. Andrea a Scarna, cure entrambe suburbane \ndella cattedrale di Colle nella Comunità Giurisdizione \ndella stessa città, da cui la chiesa di S. Michele a Onci è \ndue miglia a ostro, Diocesi medesima, già di Volterra, \nCompartimento di Siena. \nTrovasi alla sinistra dell'Elsa presso la confluenza del \nfosso degli Strulli in Elsa morta, là dove appunto l'Elsa \n\n\n\nviva scaturisce dalla piana terra in mezzo a un mucchio di \nciottoli, a grosse ghiaje ed a gusci d'ostriche e di altre \nconchiglie fossili. Cotesta bocca d'acqua copiosissima, \nlimpidissima e sempre perenne arricchisce tanto l'Elsa \nmorta da trasformarla in una fiumana per l'Elsa viva. – \nVedere ELSA fiume . \nNon solo la polla d'Onci o dell'Elsa viva sbocca copiosa \ndalle viscere della terra, ma essa è alquanto tiepida e \nsatura di acido carbonico in guisa da portar seco disciolta \nuna quantità di calce del sottostante suolo, calce che poi \nva depositando di mano in mano per via a proporzione \nche una parte d'acido svapora lungo l'alveo che da Onci a \nSpunga corre; dondeché le sue acque incrostando \nimpietriscono i corpi che vi s'immergono. Per tal ragione \nDante paragonò lo spirito di un torpido intelletto ed in \npeccato tinto ad un corpo solido immerso in acqua d'Elsa . \n– (PARAD. C. XXXIII.) \nLa temperatura elevata dell'Elsa viva presso Onci, e la \nquantità di acido carbonico che vicino alla sua bocca in sé \nritiene, fece sì che un tempo i medici la prescrivessero per \nuso di bagni termali, siccome lo dà a conoscere un Bagno \nesistito nel Piano di S. Marziale, fra Onci e Spugna, \nsebbene sia stato da lunga mano distrutto. \nSul declinare del secolo XVIII la parrocchia di S. Andrea \na Scarna fu soppressa, e il suo popolo raccomandato al \nparroco di Onci. – Essa nel 1745 contava soli 39 abitanti \nnel tempo che l'altra di S. Michele a Onci ne aveva 339. – \nQuesti due popoli uniti nel 1833 noveravano 315 abitanti.",
    "original_title": "ONCI",
    "page": 467,
    "slug": "onci",
    "byte_offset": 2942137
  },
  {
    "context": "",
    "title": "ONDA DI S. GODENZO, o MONTE DELL’ONDA",
    "body": "– Vedere CASTAGNO in Val di Sieve, e SAN GODENZO.",
    "original_title": "ONDA DI S. GODENZO, o MONTE DELL’ONDA",
    "page": 468,
    "slug": "onda-di-s-godenzo-o-monte-dell-onda",
    "byte_offset": 2944199
  },
  {
    "context": "nella Valle del Serchio.",
    "title": "ONETA",
    "body": "– Casale con chiesa \nparrocchiale (S. Ilario) filiale della pieve di Cerreto del \nBorgo a Mozzano, nella Comunità e circa un miglio a \nmaestro del Borgo, Giurisdizione del Bagno, Diocesi e \nDucato di Lucca, dalla qual città è 13 miglia a \nsettentrione. \nRisiede sulle pendici di un poggio sparso di viti, di ulivi e \ndi castagni, che innalzasi sopra la ripa destra del Serchio \nfra il Borgo a Mozzano e il Monte Bargiglio, quasi di \nfronte alla confluenza della fiumana Lima nel Serchio. \nNel casale di Oneta possedeva beni la mensa vescovile di \nLucca sino da quando il vescovo Anselmo nel 1062 \nconfermò ai nobili di Anchiano i beni che tenevano ad \nenfiteusi dalla cattedrale di S. Martino, fra i quali ve \nn'erano di quelli situati a Oneta. \nOneta fu tra i luoghi della contea di Coreglia conceduti in \nfeudo dall'Imperatore Carlo IV a Francesco Castracani \ndegli Antelminelli. – Vedere COREGLIA e BORGO A \nMOZZANO. \nLa parrocchia di S. Ilario a Oneta nel 1832 contava 242 \nabitanti.",
    "original_title": "ONETA",
    "page": 468,
    "slug": "oneta",
    "byte_offset": 2944298
  },
  {
    "context": "nella Valle del Montone in Romagna.",
    "title": "ONTANETA, e ONTANETO",
    "body": "– Casale con chiesa parrocchiale (S. Jacopo) \nnella Comunità Giurisdizione e circa 3 miglia a ostro \ndella Rocca S. Casciano, Diocesi di Bertinoro, \nCompartimento di Firenze. – Vedere ROCCA S. \n\nCASCIANO. \nFra le pergamene della Badia di Vallombrosa, ora \nnell'Arch. Dip. Fior., avvenne una del 3 settembre 1141 \nscritta in Ontaneto, seppure non fu un altro Ontaneto \nsituato in Val di Sieve. \nLa parrocchia di S. Jacopo a Ontaneta nel 1833 aveva 110 \nabitanti.",
    "original_title": "ONTANETA, e ONTANETO",
    "page": 468,
    "slug": "ontaneta-e-ontaneto",
    "byte_offset": 2945331
  },
  {
    "context": "in Val di Lima.",
    "title": "ONTANI (PIAN DEGLI) sulla Montagna di Pistoja",
    "body": "– Contrada con parrocchia moderna (S. Maria e \nS. Cirillo) nel piviere, Comunità e quasi miglia 2 a \nponente di Cutigliano, Giurisdizione di San Marcello, \nDiocesi di Pistoja, Compartimento di Firenze. \nQuesto piccolo Piano risiede lungo la ripa destra del \ntorrente Sestajone poco lungi dal famoso ponte del Padule \nXimenes fatto costruire dal Granduca Leopoldo I sulla \nstrada Regia modenese, presso le fabbriche delle Ferriere. \nEbbe nome di Pian degli Ontani probabilmente dalla \nquantità di Ontani che anticamente esistevano costà lungo \nla fiumana in maggior copia di quel che lo siano oggidì. \nLa chiesa parrocchiale di S. Maria e S. Cirillo al Pian \ndegli Ontani è una delle tante opere di beneficenza del \nGranduca Leopoldo I. – Vedere CUTIGLIANO. \nCotesta parrocchia nel 1833 contava 264 abitanti.",
    "original_title": "ONTANI (PIAN DEGLI) sulla Montagna di Pistoja",
    "page": 468,
    "slug": "ontani-pian-degli-sulla-montagna-di-pistoja",
    "byte_offset": 2945861
  },
  {
    "context": "nel Val d'Arno fiorentino.",
    "title": "ONTIGNANO",
    "body": "– Casale che dà \nil nome a una chiesa parrocchiale (S. Maria a Ontignano) \nla prima fra le cure suffraganee della cattedrale fiesolana, \nnella Comunità Giurisdizione Diocesi e due miglia a \nlevante scirocco di Fiesole, Compartimento di Firenze. \nSiede dietro le spalle del monte di Settignano sulla ripa \ndestra del torrente Zambra di Torri, presso la sommità del \npoggio che dà il nome a un fortilizio signorile, detto \nCastel di Poggio , dove la parrocchia di Ontignano confina \ncol popolo di Vincigliata, che è al suo ponente, mentre \nquello di Muscoli la fronteggia a settentrione, la cura di S. \nSalvatore in Valle al suo levante e il popolo di S. Donato a \nTorri verso ostro. \nNé la campagna, né la chiesa, parrocchiale di Ontignano \noffrono alcun ché degno di richiamarci alla memoria \nquell'erudito georgofilo prete Jacopo Ricci che resse per \nmolti anni nel secolo che corre cotesta chiesa, alla quale \nspettano alcuni poderi contigui. \nLa parrocchia di S. Maria a Ontignano nel 1833 contava \n207 abitanti.",
    "original_title": "ONTIGNANO",
    "page": 468,
    "slug": "ontignano",
    "byte_offset": 2946747
  },
  {
    "context": "",
    "title": "OPACO (PIEVE DI), o DI OBACO, LOBACO e  LUBACO",
    "body": "– Vedere LOBACO.",
    "original_title": "OPACO (PIEVE DI), o DI OBACO, LOBACO e ",
    "page": 468,
    "slug": "opaco-pieve-di-o-di-obaco-lobaco-e-lubaco",
    "byte_offset": 2947815
  },
  {
    "context": "nella Valle del Serchio.",
    "title": "OPACO di Garfagnana",
    "body": "– Casale \nperduto nel piviere e Comunità di Careggine, \nGiurisdizione di Camporgiano, Diocesi di Massa ducale, \ngià di Lucca, Ducato di Modena. \nAppella a questa villa di Opaco del piviere di Careggine, \no del Poggio S. Terenzio, una carta dell'Arch Arciv. \nLucch. pubblicata nel T. V. III delle Memorie per servire \nalla storia di quel Ducato. \nÈ un contratto livellario fatto lì 20 luglio del 995, col \n\n\n\nquale il Vescovo Gherardo affittò a due fratelli figli del fu \nFraolmo le decime che pagavano gli abitanti delle ville di \nCareggine, di Opaco, e di Rogiana appartenenti alla pieve \ndi S. Terenzio di Rogiana, ossia di Careggine. – Vedere \nCAREGGINE.",
    "original_title": "OPACO di Garfagnana",
    "page": 468,
    "slug": "opaco-di-garfagnana",
    "byte_offset": 2947887
  },
  {
    "context": "",
    "title": "OPERA DI AGLIONI DI VESPIGNANO, DI  PESCIOLA e DI MONTAGNA",
    "body": "– Vedere \nVESPIGNANO.",
    "original_title": "OPERA DI AGLIONI DI VESPIGNANO, DI ",
    "page": 469,
    "slug": "opera-di-aglioni-di-vespignano-di-pesciola-e-di-montagna",
    "byte_offset": 2948605
  },
  {
    "context": "",
    "title": "OPERA DEL BORGO S. LORENZO, DE’LOMBARDI,  DI OLMI, DI RABATTA, DI RIPA E LUTIANO",
    "body": "– Vedere BORGO S. LORENZO.",
    "original_title": "OPERA DEL BORGO S. LORENZO, DE’LOMBARDI, ",
    "page": 469,
    "slug": "opera-del-borgo-s-lorenzo-de-lombardi-di-olmi-di-rabatta-di-ripa-e-lutiano",
    "byte_offset": 2948694
  },
  {
    "context": "nella val d'Arno superiore.",
    "title": "OPPIANO, o  LOPPIANO  (PIEVE DI)",
    "body": "– Pieve antica dedicata ai SS. Vito e Modesto, \nora semplice prioria della pieve moderna di S. Alessandro \nall'Incisa nella Comunità Giurisdizione e circa 3 miglia a \nmaestrale di Figline, Diocesi di Fiesole, Compartimento \ndi Firenze. \nLa contrada di Oppiano, ora detta Loppiano, anticamente \ndi Scergnano, risiede in costa sul borro del Vivajo un \nquarto di miglia a libeccio del borgo dell'Incisa. \nAll'Articolo INCISA fu detto, che la pieve de’SS. Vito e \nModesto a Oppiano, o Loppiano, nel secolo XIII contava \n12 chiese succursali, e che innanzi e dopo ancora quella \netà portava il nomignolo di S. Vito a Scergnano. – In tal \nguisa essa è designata in un istrumento del 1 febbrajo \n1097 fatto in Castagneto del territorio fiorentino, col \nquale il prete Sansone figlio del fu Giovanni di origine \nlongobarda, vendé alcune terre situate nei pivieri di S. \nPietro a Cintoja, e di S. Vito a Scergnano. – (CAMICI, \nDe’Marchese di Toscana). – Vedere CASTAGNETO \nDELL’INCISA. \nNei secoli posteriori la pieve di S. Vito a Oppiano, o a \nScergnano, fu data in benefizio dai Pontefici ai loro \nprelati domestici, come quando Paolo II e Sisto IV con \nbreve del primo settembre 1470, e del 14 marzo 1472 \ndiede l'uno, e l'altro confermò il benefizio di detta pieve a \nNiccolò di Giannozzo Pandolfini di Firenze dottore di \ndecreti e Vescovo di Varna in Pollonia. – (ARCH. DIPL. \nFIOR. Corte del Vescovato di Pistoja). \nLa parrocchia de’SS. Vito e Modesto all'Oppiano, ora \ndetto all'Incisa, nel 1833 contava 357 abitanti.",
    "original_title": "OPPIANO, o  LOPPIANO  (PIEVE DI)",
    "page": 469,
    "slug": "oppiano-o-loppiano-pieve-di",
    "byte_offset": 2948814
  },
  {
    "context": "in Val di Chiana.",
    "title": "OPPIANO (PIEVE DI)",
    "body": "– Vedere \nMONTE FOLLONICA.",
    "original_title": "OPPIANO (PIEVE DI)",
    "page": 469,
    "slug": "oppiano-pieve-di",
    "byte_offset": 2950424
  },
  {
    "context": "nella Valle del Rabbi in Romagna.",
    "title": "OPPIO (S. MARTINO ALL’)",
    "body": "– Vedere PREMILCORE.",
    "original_title": "OPPIO (S. MARTINO ALL’)",
    "page": 469,
    "slug": "oppio-s-martino-all",
    "byte_offset": 2950495
  },
  {
    "context": "nel Val d’Arno inferiore.",
    "title": "OPPIO (MONT’)",
    "body": "– Vedere \nGONDA (S.), e SANMINIATO.",
    "original_title": "OPPIO (MONT’)",
    "page": 469,
    "slug": "oppio-mont",
    "byte_offset": 2950584
  },
  {
    "context": "nel Val d'Arno pisano.",
    "title": "ORATOJO",
    "body": "– Borgata con estesa \n\ncontrada che dà il titolo a una chiesa parrocchiale (S. \nMichele) nel pievanato di S. Lorenzo alle Corti, Comunità \nGiurisdizione Diocesi e Compartimento di Pisa. \nRiposa in mezzo ad una già palustre pianura presso la via \nRegia fiorentina dirimpetto al borgo di Riglione, sul bivio \ndella strada che staccasi dalla regia suddetta per \nattraversare la contrada di Oratojo e raggiungere l'altra via \nRegia maremmana, o Emilia di Scauro, circa miglia 2 e \n1/2 a scirocco di Pisa. \nLa chiesa di S. Michele presso Oratojo è rammentata in \nuna membrana scritta costà nel 1138 fra quelle di S. \nMichele i Borgo di Pisa, ora nell'Arch. Dipl. Fior. – Una \ncarta poi del Monastero di S. Lorenzo alla Rivolta di Pisa \ndel 1333 fa parola di un padule nel comunello di Oratojo; \nciò che sta a confermare la verità dell'iscrizione apposta \nalle cateratte delle Bocchette presso Riglione per \ncontestare che il prosciugamento de’paduli presso Oratojo \nfu conseguenza delle operazioni idrauliche per ordine di \nCosimo I nel 1558 in cotesta parte della pianura pisana \neseguite.– Vedere PISA Comunità, e RIGLIONE. \nLa parrocchia di S. Michele a Oratojo nel 1833 contava \n778 abitanti.",
    "original_title": "ORATOJO",
    "page": 469,
    "slug": "oratojo",
    "byte_offset": 2950671
  },
  {
    "context": "",
    "title": "ORBANA (VILLA), o URBANA nel Val d'Arno fiorentino",
    "body": "– Casale perduto dove fu una chiesa (S. Maria a Urbana) \nnel piviere di Cercina, Comunità Giurisdizione e circa 4 \nmiglia a grecale di Sesto, Diocesi e Compartimento di \nFirenze. – Vedere CERCINA.",
    "original_title": "ORBANA (VILLA), o URBANA nel Val d'Arno fiorentino",
    "page": 469,
    "slug": "orbana-villa-o-urbana-nel-val-d-arno-fiorentino",
    "byte_offset": 2951917
  },
  {
    "context": "",
    "title": "ORBANA (VILLA), o URBANO in Val d’Era",
    "body": "– Casale del \nquale porta il titolo la chiesa della SS. Annunziata a \nUrbano, nella parrocchia, Comunità e circa un quarto di \nmiglio a ponente di Capannoli, Giurisdizione di \nPontedera, Diocesi di Sanminiato, già di Lucca, \nCompartimento di Pisa. – Vedere CAPANNOLI.",
    "original_title": "ORBANA (VILLA), o URBANO in Val d’Era",
    "page": 469,
    "slug": "orbana-villa-o-urbano-in-val-d-era",
    "byte_offset": 2952177
  },
  {
    "context": "",
    "title": "ORBANA (VILLA) in Val di Pesa",
    "body": "– Casale esistito con \noratorio esitente nella parrocchia di S. Quirico alla Sodera, \nComunità Giurisdizione e circa tre miglia a grecale di \nMontespertoli, Diocesi e Compartimento di Firenze",
    "original_title": "ORBANA (VILLA) in Val di Pesa",
    "page": 469,
    "slug": "orbana-villa-in-val-di-pesa",
    "byte_offset": 2952497
  },
  {
    "context": "",
    "title": "ORBANA (VILLA) nella Valle del Serchio",
    "body": "– Villata \nperduta nel luogo dove risiede la chiesa parrocchiale di S. \nMichele a Moriano, già nella Villa Orbana, Comunità \nGiurisdizione Diocesi e Ducato di Lucca. – Vedere MORIANO.",
    "original_title": "ORBANA (VILLA) nella Valle del Serchio",
    "page": 469,
    "slug": "orbana-villa-nella-valle-del-serchio",
    "byte_offset": 2952728
  },
  {
    "context": "nel Val d’Arno casentinese.",
    "title": "ORBECK",
    "body": "– Vedere STIA e URBECK.",
    "original_title": "ORBECK",
    "page": 469,
    "slug": "orbeck",
    "byte_offset": 2952964
  },
  {
    "context": "(Orbitellus, Orbetellum, anticamente Subcosa) nel lido più australe della Maremma toscana.",
    "title": "ORBETELLO",
    "body": "– Piccola città cinta di mura e fortificata, che fu capoluogo \ndi un feudo imperiale, poi dei Regii Presidj, ora di \nComunità e di Giurisdizione con un comandante militare, \nun ingegnere di Circondario, un ricevitore del Registro, un \ncancelliere comunitativo, e la cui chiesa priorale \ncollegiata di S. Maria Assunta, dipende dall'Abbate \ncommendatario Nullius delle Tre Fontane, già nella \nDiocesi di Sovana, Compartimento di Grosseto. \nRisiede Orbetello in pianura sull'estremità di una lingua di \nterra che si avanza in mezzo ad uno stagno salso, dal \nquale da ogni parte, eccettuando il lato di settentrione, è \ncircondata; in guisaché le resta a levante il poggio della \ncittà di Cosa, ossia dell'Ansedonia, a ponente quello del \nCastello di Talamone, a ostro il promontorio Argentaro, e \nper fianco due lunghi e angusti istmi, la Feniglia ed il \nTombolo, che quel promontorio alla terraferma \ncongiungono nel tempo che lo stagno circondano. Da \nquesta situazione corografica del paese mi sembra meno \nimprobabile la congettura che il nome cioè di Orbetello \nsia composto di Orbicum e di Tellus, per dare a conoscere \nche questo paese è in mezzo all'acque quasi accerchiato \ndalla terra piuttosto che crederlo un Urbs Vitelli, come lo \ndedusse il Lami, o immaginarlo di figura orbiculare, \ncome disse un moderno scrittore, per quanto la sua forma \nsia di un cono troncato. Ha solo due porte, una alla sua \nbase, chiamata la Porta di Terra , altre volte di Medina \nCoeli il governatore spagnuolo sotto cui fu innalzata, e la \nseconda Porta di Mare per essere sulla punta estrema, \nmentre due altre porte esistite sui fianchi orientale e \noccidentale sono state da lunga mano chiuse e murate. \nTrovasi Orbetello fra il grado 28° 52' di longitudine e 42° \n26' 5\" di latitudine; circa 24 miglia a scirocco di Grosseto, \n12 miglia a ostro di Magliano, 24 a libeccio di Manciano, \ne 26 miglia a ponente-maestrale di Montalto dello Stato \npontificio. \nLe mura di Orbetello di grandi pietre parallelepipede \nfabbricate, e senza cemento commesse; le imponenti \nfortificazioni che dal lato di terra la difendono; la \nsingolarità della sua posizione, nella quale non si può \nentrare se non per angusto spazio dal lato di terraferma; la \nprospettiva del vicino promontorio Argentaro, il quale fra \nil mare e lo stagno in cui si specchia si alza gigante, tutto \nciò basterebbe a richiamare sopra cotesto paese \nl'attenzione dei geografi, degli art isti e dei curiosi, senza \ndire degli archeologi che vanno anche a' dì nostri \nlambiccando il cervello per indagare se la città di \nOrbetello debba o no meritare di risalire all'origine \netrusca. \nVero è che di Orbetello non si trova menzione negli \nantichi scrittori, mentre la prima volta che ci viene \nindicato il castello di Orbetello è per avventura sulla fine \ndella terza decade del sec. XIII, non volendo valutare, \ncome priva di verità, l'asserzione del Sansovino e di pochi \naltri che di buona fede lo imitarono, per attribuire l'origine \ndi Orbetello a un Pietro Farnese stato generale di un \nesercito pontificio, nell'anno 1099. \nL'autore delle Memorie storiche dell'antico e moderno \nTelamone, edite in Firenze nel 1824, parve convinto che \nandassero lungi dal vero coloro che cercarono il Porto \nCosano, quando in Port'Ercole, quando nello scalo di \nSanto Stefano, al pari di certi altri che nel luogo della \nTagliata designarono il Subcosa della Tavola \nPeutingeriana, e la città di Cosa in Orbetello; avvegnaché \nper lui non cade dubbio che la Subcosa debba cercarsi \nintorno alle mura del moderno Orbetello. \nLe barbarie de'tempi che cambiò in Ansedonia il nome di \n\nCosa , e in Feniglia quello del Porto Cosano , è credibile, \nsoggiunge egli, che mutasse in Orbetello anche il paese di \nSubcosa . \nCiò concesso, pochi dissentiranno dall'ammettere la \nprobabilità che il tempio di Giove Vicilino esistito \nnell'agro Cosano, e rammentato da T. Livio nell'anno 538 \ndi Roma (Decad. III. Lib. IV. C. 53.) fosse nel paese di \nSubcosa . Al che, secondo lui, accrescono fiducia gli \navanzi di un tempio idolatra, cui appartenevano otto \nantiche colonne di granito e di marmo, estratte di là, meno \nuna rimasta rinchiusa fra i muri della chiesa principale. \nAggiungono peso all'antichità di Orbetello diversi \nsepolcreti, molte figuline ed altri oggetti di arte dissepolti \nlungo la via Aurelia , o in quella vicinale tracciata nella \nlingua di terra che staccasi dalla prima per condurre a \nOrbetello; delle quali anticaglie fu riunita e può vedersi \nuna buona collezione presso il sig. Raffaello Dewit nativo \ndi Orbetello. \nArroge a tutto ciò il distrutto acquedotto che dalla base \nsettentrionale del promontorio Argentaro attraversava lo \nstagno salso per la lunghezza di circa mezzo miglio, \ndestinato a portare una copiosa fonte di acqua salubre e \nperenne dentro Orbetello. Finalmente le molte iscrizioni, \nle are, le basi marmoree e varii altri frammenti di \narchitettura romana stati ivi o ne’suoi contorni scavati, \nconcorrono a dimostrare che Orbetello sotto il dominio di \nRoma esser doveva un paese di qualche importanza e \npopolato. \nIo non starò qui a far parola di una base cubica di marmo \nbianco destinata a sorreggere una statua che i Cosani \ninnalzarono nel 3 marzo dell'anno 213 all'Imperatore M. \nAntonino Caracalla, cioè, nel quarto consolato di \nquell'imperatore e secondo di Decimo Cecilio Balbino , \nnel tempo che Porcio Severino era curatore del Comune di \nCosa. La qual base, scoperta nel 1716 lungo la via \nAurelia, fu murata sopra la Porta di Terra , ed ora tagliata \ne murata nel palazzo pubblico di Orbetello. Non dirò di \nun'ara che servì per lungo tempo di abbeveratojo ai \ncavalli; e finalmente fu ridotta in pezzi per uso di fabbrica, \nnella quale si leggeva un'iscrizione posta dai cittadini di \nCosa alla maestà dell'Imperatore Gordiano III dopo il suo \ninnalzamento al trono; cioè circa l'anno 241 dell’Era \nVolgare Né parlerò di un'altra iscrizione scolpita sul plinto \ndi altr'ara dedicata all'Imp. Cesare Augusto da Plauzio \nStazio Maestro Augustale, la quale conservasi nella casa \ndell'erudito Vinc. Mathioli priore arciprete di Orbetello. \nNé tampoco farò menzione di due avanzi di lapide, una \ndelle quali rammentava l'Imperatore Claudio il Gotico, \ncirca l'anno 268 dell'Era Volgare, ed era l'altra in onore \ndell'Imperatore Aureliano di lui successore; poiché queste \ned altre iscrizioni Cosane furono già da altri più volte \nriprodotte e interpretate, e perché in niuna di esse si fa la \nminima menzione del paese di Orbetello, comecché anche \nai tempi nostri siano stati scoperti dentro il paese \nmedesimo altri frammenti d'iscrizioni che ci richiamano ai \ntempi del romano impero. – Vedere ANSEDONIA e COSA. \nPiuttosto rammenterò una celebre giornata campale \naccaduta 225 anni prima dell'Era Volgare nel distretto \nCosano, o si voglia dire nel territorio di Orbetello. Intendo \nparlare della gran battaglia guerreggiata fra le romane \nlegioni ed una numerosissima armata di Galli cisalpini e \ntransalpini che irruppe per la seconda volta nella Toscana, \n\n\n\nmettendola a ruba con la mira di far peggio a Roma. \nDa Paolo Orosio fino all'autore delle Memorie storiche di \nTelamone, vari scrittori di sommo merito hanno tentato \ncon la scorta di Polibio (Histor. Lib. II.) di tracciare non \ntanto la marcia de’due eserciti, romano e gallico, quanto \nanche il luogo dove accadde il primo scontro fra la \nvanguardia delle legioni che il Console Cajo Attilio \nRegolo dalla Sardegna conduceva ai comizj di Roma, e i \nforaggiatori della grande armata dei Galli, la quale dalle \ncampagne del territorio di Chiusi erasi ripiegata verso le \nMaremme etrusche per tornare nell'alta Italia. \nMa sentiamo prima di tutto lo storico greco, il quale \nscrisse a un dipresso così: “Già era l'esercito de’Galli \nnelle vicinanze del promontorio di Telamone d'Etruria \narrivato, quando i suoi foraggiatori, abbatteronsi nella \nvanguardia delle legioni, che il console Cajo Attilio \nRegolo, dopo il tragitto marittimo dalla Sardegna al Porto \npisano, conduceva a Roma per un cammino inverso a \nquello de’nemici.” – Né a tale inaspettato incontro, il \nquale accadde nelle vicinanze del promontorio di \nTelamone (ch'io credo lo stesso dell'Argentaro) il Console \nsospese la marcia delle sue truppe. Avvegnaché, appena \ninformato dei fatti nei giorni precedenti fra l'esercito \nde'Galli e il Pretore accaduti, e del successivo arrivo del \nConsole L. Emilio Papo dalla parte del Tevere, e \ncompresa la ragione di quella marcia retrograda de’nemici \ndal collega incalzati alle spalle, Cajo tosto comandò ai \ntribuni di mettere in linea le respettive legioni, facendole \nmarciare innanzi a passo militare, e colla fronte spiegata, \nper quanto lo permetteva la natura de’luoghi. \nQuindi lo stesso Console avendo osservato un colle \nopportunamente situato sopra la strada, per la quale passar \ndovevano i nemici, in fretta vi salì con un numero di \ncavalli ad occuparlo. \n“Poco dopo il Console L. Emilio, sentito il combattimento \nche lungi dai suoi si era impegnato con l'esercito gallico, \nsi accorse dell'arrivo del collega, dondeché alli squadroni \ndella cavalleria ordinò di accorrere in soccorso delle \nlegioni arrivate da Pisa.” Allora fu che fra i tre eserciti \ns'impegnò quella gran battaglia, appellata di Telamone, \ndall'esito delle quale fu liberata Roma e l'Etruria dai mali \nterribili che centinaja di migliaja di barbari le \nminacciavano. \nOra, se si vuole por mente alla marcia dei Galli che dal \nterritorio Chiusino si diressero lungo la spiaggia del mare; \nse si vuole considerare, che le legioni del Console Attilio \nmarciando da Pisa a Roma tenevano lungo il littorale \ntoscano un cammino contrario a quello dei Galli; qualora \nsi rifletta all'incontro della vanguardia accaduto nelle \nvicinanze del promontorio Cosano; se si avverte, che \ndopo il primo scontro le legioni di Cajo continuarono la \nmarcia a passo misurato e colla fronte spiegata, per \nquanto lo permettevano le località, fino a che C. Attilio \nnon trovò un luogo opportuno sopra un colle posto a \ncavaliere della strada donde i Galli dovevano passare; \ndopo tali riflessi mi sembra difficile convenire con quelli, \ni quali suppongono che l'esercito de’Galli fosse disceso \ndal territorio Chiusino verso il littorale di Cosa a \nTalamone valicando la Val di Chiana , e trapassando la \nVal d’Orcia, per quella dell'Ombrone penetrare in \nMaremma. Se fosse lecito interpretare le parole e le \nintenzioni di uno scrittore dopo 20 e più secoli, io \n\npiuttosto direi che l'esercito gallico rimontando la Val di \nPaglia e quindi scendendo per quella della Fiora, \nretrocedesse dal territorio di Chiusi nel contado di \nToscanella, e di là attraversasse il Piano dei Volci , donde \nentrare poteva nel contiguo littorale Cosano. \nAmmessa come più confacente all'espressioni di Polibio \ncotesta spiegazione, ne conseguita di diritto, che una delle \npiù memorabili vittorie dell'antica Roma dovette accadere, \nnon già a ponente, ma a levante di Talamone, non già dal \nlato del territorio Rosellano, ma verso il confine del \ncontado di Toscanella. Avvegnaché costà fia da cercarsi, a \nparer mio, quell'oppidum Colonia, dove, dice Sesto \nFrontino, in quella gran ritirata il gallico esercito fece \nun'imboscata che il Console Emilio Papo per stratagema \nscuoprì. – Vedere l'Articolo COLONNA DI BURIANO. \nAntecedentemente per tanto alla suddetta epoca i Romani \ndominavano nel territorio Cosano, ora di Orbetello, \ngiacché nell'anno 480 U. C. e 272 avanti l'Era Volgare il \nSenato aveva inviato una colonia a Cosa de’Volcienti , \ndove poi due secoli dopo acquistò grandi possessi la \nsenatoria famiglia Domizia del ramo degli Enobarbi. Ma \nper quanto questa potente prosapia ivi comandasse a molti \nschiavi, per quanto nel territorio cosano innalzasse ville \nsignorili, tempj e grandi piscine che poi si dissero Cetarie \nDomiziane, e che servirono di stazione segnalata negli \nantichi itinerarii, contuttociò niuna lapida, o alcuna \nscrittura di que’tempi rammenta il paese di Orbetello. \nNettampoco fu ricordato dalla famosa tavola di rame della \nbadìa delle Tre fontane, concernente una cospicua \ndonazione fatta da Carlo Magno Imperatore e dal \nPontefice Leone III a S. Anastasio e alla sua chiesa ad \nAquas Salvias fuori di Roma. Col quale atto fu donata la \ncittà dell'Ansedonia, Port'Ercole, e il monte del Giglio , \nsenza rammentare punto né poco Orbetello, né il suo \ngrandioso stagno, né quello di Burano, né il porto della \nFeniglia, né l'Isola di Giannutri né tante altre attinenze che \nsono richiamate sul conto dello stesso privilegio da molte \nbolle pontificie posteriormente concesse ai monaci \nCistercensi entrati verso il 1130 nel Monastero di S. \nAnastasio ad Aquas Salvias, o alle Tre Fontane. \nLascio perciò ai diplomatici il conciliare lo stile di quella \ntavola con le bolle e privilegi sincroni, la singolarità della \nsua scoperta fatta 554 anni dopo l'805, alla qual epoca ne \nrichiama quell'iscrizione metallica, che si qualifica per \natto originale: “Et per paginam aeream exaratam in \nperpetuum donamus tibi S. Martyri Christi Anastasi, ut \npro te, tuoque monasterio etc.... Il qual privilegio porta le \nseguenti indicazioni croniche.... “Actum est hoc, et \ntractatum Anno Dominicae Incarnationis Octingentesimo \nquinto, Indictione X, et Domini Leonis Papae Tertii Anno \nX, et Domini Caroli Imperatoris Anno V. \nIl privilegio era convalidato dalla sottoscrizione di sette \nindividui, i di cui nomi leggonsi nella tavola di bronzo col \nseguente ordine: \n \nEgo LEO EPISCOPUS ROMANAE ECCLESIAE \nsubscripsi. \nEgo CAROLUS IMPERATOR AUGUSTUS subscripsi. \nEgo Petrus Episcopus Ostiensis subscripsi. \nEgo Guillielmus S. Sabinae Card. subscripsi. \nEgo Jesse Episcopus subscripsi \nRobertus Aquisgranis subscripsi \n\n\n\nEt Ego Hugo Dux Lugud. subscripsi. \n \nQuantunque manchino nel documento le date del luogo, \ndel giorno e mese in cui il privilegio fu pubblicato, pure \nconsultando l'Eginardo segretario, cortigiano e biografo di \nCarlo Magno, il quale asserì essere stato l'ultima volta in \nItalia, nell'800 quando fu coronato Imperatore, e altronde \nsapendo degli Annali Bertiniani, che il Pontefice Leone \nIII negli ultimi mesi dell'804 si recò da Roma in Francia, \ne quindi con Carlo Magno essendo passato nella città di \nAcquisgrana vi celebrò il Santo Natale, nel giorno \nmedesimo che chiudevasi l'anno IX del pontificato di \nLeone, mentre lo stesso giorno era il principio dell'anno V \ndell'impero di Carlo; se si riflette che fra i testimoni \nsottoscritti a quel privilegio si leggono i nomi di un \nvescovo di Francia, di un principe di Acquisgrana, e di un \nduca di Lione, si può ragionevolmente supporre che la \ndonazione alla chiesa di S. Anastasio ad Aquas Salvias \nfosse stata trattata nei giorni successivi al S. Natale \ndell'804 e concessa nel principio dell'anno 805, cioè poco \ninnanzi che il Pontefice Leone co'suoi cardinali \nabbandonasse Acquisgrana per ritornare a Roma tenendo \nla via di Baviera. Dondeché in quanto alle date croniche, \nla tavola metallica in cui fu scolpito il privilegio \npontificio-imperiale non vizierebbe altro che \nnell'indizione, la quale nel principio dell'anno 805 era la \nXIII, e non la X. \nAnche in una bolla concistoriale del 12 gennajo 1255 il \nPontefice Alessandro IV ad esempio de’Pontefici suoi \nantecessori, cioè, di Adriano, Alessandro, Lucio, \nCelestino e Innocenzo III, confermò ai monaci di S. \nAnastasio ad Aquas Salvias tutte le possessioni spettanti a \ndetto Monastero, tanto quelle situate nello Stato romano, \nquanto le altre della Toscana state donate (dice la bolla \nsuddetta) al pontefice Leone e da Carlo imperatore. Ma \ncotesta bolla di Alessandro IV, trovandola assai più ampia \nnella descrizione del dono imperiale -pontificio di sopra \nindicato, gioverà ripeterla per i nomi de’luoghi donati, se \nnon per altro almeno per la geografia marittima della \nToscana del medio evo. Imperocché il pontefice \nAlessandro IV nella stessa bolla dichiarò, che si \ncomprendevano in detta donazione, videlicet: civitatem \nAnsedoniae cum omnibus ecclesiis, et pertinentiis suis, \nolim ab infidelibuset iniquis hominibu possessis, sed \npraeterea a memorato Carolo Imp. una cuma praefato \nLeone praedecessore nostro, meritis, et auxiliis B. \nAnastasii martyris ejusdem capitis ostensione devictam, et \ndestructam; propter quam victoriam ecclesiae supradicti \nmartyris praefatas possessiones donavit. –Seguono i \nluoghi donati e taciuti nella prima tavola di bronzo \ndell'805, che sono i seguenti: castrum quod Orbitellum \nvocatur in stagno circo se posito cum omnibus ecclesiis et \npertinentiis suis; castrum Tricostricum, ecclesiam S. \nFridiani et lacu periculo (sic) juxta eum posito cum \nomnibus ecclesiis, et pertinentiis suis; castrum \nStachilasium cum omnibus pertinentiis suis; montem de \nCerasolo, ecclesiam S. Gabrielis cum omnibus \npertinentiis suis, Colognolum cum eccelsia et omnibus \npertinentiis suis; monasterium S. Benedicti de Sylva cum \necclesia S. Donati de Abruscia, et ecclesiam S. Martii de \nGuarmentico, et ecc. S. Angeli de Matiano cum omnibus \npertinentiis suis, quae idem monasterium antequam \n\nCisterciensium fratrum instituta susciperet, possidebat . \nQuest'ultima dichiarazione del pontefice Alessandro IV fa, \nsecondo me, conoscere che Orbetello al pari degli altri \nluoghi di sopra nominati esisteva fino dai tempi di S. \nBernardo, vale a dire, sul principio almeno del sec. XII. \nQuindi la bolla medesima vi aggiunge i luoghi seguenti: \nInsula Jannutri, cum pertinentiis suis, Lacum Burani, \nPortum Herculis, Portum Feniliae, et alios portus cum \nsylvis, ac cum aliis pratis, pascuis, viis, inviis, aquarum \ndecursionibus, cultis, et incultis. Quae continentur infra \nterminos a supradicto Domino Leone PP. III e Carolo \nMagno Imperatore designatos; (videlicet) ab uno latere \nmare magnum infra milliaria centium. Infra quod mare \nest mons qui vocatur Gilium, et Insula quae vocatur \nIannutri, juris praelibati monasterii vestri; secundo latere \nest fluvius, qui vocatur Albinia; a tertio vero latere \ndecurrit aqua quae vocatur Elsa, et inde usque in locum, \nquod vocatur Serpenna, a quarto autem latere vertit per \nSerpennam, et vadit per montem Aristini, et decurrit in \nBuerim (Burano?) et sic revertitur in praedictum mare \nmagnum, et sicut in literis, cartis et privilegiis continetur \netc. – A conoscere le differenze fra la bolla testé riportata \ned il privilegio di Leone III e di Carlo Magno a prò della \nchiesa di S. Anastasio ad Aquas Salvis, aggiungerò le \nparole della tavola di rame relative ai luoghi stati donati \nallo stesso santo luogo: idest, totam integram civitatem, \nquae ab omnibusvocatur Amsidonia, item et Portum, qui \nvocatur Herculis; nec non et Montem totum qui vocatur \nGilium infra mare, ubi et tremor deprehendit eos, et \nparentes irruerunt: inimici vero nostri in nostris manibus \ndevenerunt, et omnes interfecti fuerunt. Idcirco, ut dictum \nest, (frase insolita per quelle scritture) tradimus, \nconcedimus et in praefato monastero S. Anastasii per \nperpetuo largimur, ut de PRAESENTI DIE habeant tui \nSERVITORES potestatem in praefatis omnibus ad \nutilitatem S. Anastasii, etc. – (UGHELLI, Ital. Sacra in \nEpisc. Ostiens.) \nÈ altresì vero, che nel 1269 don Elia monaco Cistercense \ndi S. Anastasio come procuratore dell'abbate e monaci \ndelle Tre Fontane investì con il titolo di feudo il conte \nIldebrandino di Sovana, detto il Rosso , del Castello di \nOrbetello e suo distretto, con facoltà di passarlo nei figli \ned eredi suoi, per l'annuo tributo di pochi fiorini d'oro. \nL'investitura dello stesso feudo fu rinnovata in Orbetello \nnell'anno 1286 a favore della contessa Margherita figlia \nunica del predetto Conte Ildebrandino ed erede della casa \nAldobrandesca di Sovana, confermatagli poscia dal \nPontefice Bonifazio VIII con breve del 10 marzo 1303, \nalla presenza di Marco vescovo di Sovana, di Gualcherino \npreposto di detta città, di D. Giovanni Abbate d'Orvieto, e \ndel preposto di Grosseto, i quali fecero da testimoni. \nMancata la contessa Margherita, il feudo di Orbetello con \ni suoi annessi fu ereditato dalla contessa Anastasia nata \ndalla stessa Contessa Margherita e dal Conte Guido di \nMontfort; la quale Contessa Anastasia nel 1293 portò la \ncontea di Sovana ed il feudo di Orbetello nella casa Orsini \ndi Roma, mercè il matrimonio da essa contratto (ERRATA: \ncon Guido di Gentile) conRomano diGentile di Bertoldo \nde’conti Orsini. \nInfatti, pacificati i conti Orsini con la Repubblica di Siena, \nla quale, al dire del cronista Andrea Dei, nel 1330 inviò in \ncoteste parti una mano di soldati per punire nuovi ladroni \n\n\n\nrefugiati fra le già deserte mura dell'Ansedonia, dopo tutto \nciò ebbe luogo una terza investitura registrata in un atto \npubblico rogato in Roma nel 10 maggio 1358, allorché \nl'abbate del monastero delle Tre Fontane rinnovò a favore \nde'conti Ildebrandino, Niccola e Gentile Orsini di Sovana, \nfigliuoli tutti del Conte Guido Orsini e della contessa \nAnastasia prenominata, l'infeudazione del Castello di \nOrbetello, dello Stagno con la pesca e le saline, della città \ndell'Ansedonia col Porto della Feniglia, Port'Ercole, \nMont'Argentaro , l'Isole del Giglio e di Giannutri; ecc. \nmediante un annuo canone. \nIl conte Niccola figlio del Conte Guido Orsini e della \ncontessa Anastasia Aldobrandesca-Montfort rifabbricò in \nOrbetello nell'anno 1376 la vasta chiesa priorale di S. \nMaria Assunta, cui concorsero i di lui nipoti conti Guido e \nBertoldo, siccome apparisce dall'iscrizione posta \nnell'architrave della porta maggiore di quel tempio. \nAnche nel dì 15 giugno dell'anno 1401 fu rinnovata in \nPitigliano una simile investitura, che il monaco fra \nBernardino, nella qualità di sindaco dell'abbate di S. \nAnastasio ad Aquas Salvias o alle Tre fontane, diede al \nconte Bertoldo Orsini padre, ed a Orso, Ildebrandino e \nNiccola di lui figliuoli per essi e per loro successori in \nlinea mascolina; e in mancanza di maschi da succedere \nnello stesso feudo le femmine nate dalla stessa branca, \ncon l'obbligo ai feudatarii di mandare a titolo di censo \nannuo nel giorno festivo di S. Anastasio al suo Monastero \nun cavallo bianco, o leardo bardato e di rinnovare il \ncontratto medesimo di generazione in generazione \nmediante laudemio. \nContinuarono a dominare in Orbetello i conti Orsini \nfinché non insorsero altre dispute e guerre fra la \nRepubblica di Siena e i conti di Pitigliano a cagione \nde'feudi che la prima teneva da questi di pertinenza di S. \nAnastasio. Alle quali inimicizie riparò nel 1452 la potente \nmediazione del Pontefice Niccolò V, mercè cui fu deciso \nche il Comune di Siena dovesse ritenere Orbetello con gli \naltri luoghi della badia delle Tre Fontane a condizione di \npagare ai loro abbati un annuo censo di 50 fiorini d'oro, \noltre lire 15. \nCotesto trattato venne poi ratificato con bolla del 21 \nmaggio 1459 data in Siena dal Pontefice Pio II, e di nuovo \nconfermata dallo stesso gerarca con altra spedita dai bagni \ndi Petriolo il 28 marzo del 1465, la prima diretta alla \nSignoria di Siena, e la seconda all'abbate commendatario \ndel Monastero di S. Anastasio, esortandolo ad aderire alla \nrichiesa riduzione di 5 ducati l'annuo tributo feudale di \nOrbetello e luoghj annessi, e affinché confermasse il \nfeudo al Comune di Siena, sebbene i suoi rappresentanti \nfossero stati morosi nel soddisfare i tributi passati. – \n(RIFORMAG. DI SIENA, S. Anastasio N° 51). \nQuesta seconda bolla ci rammenta le nuove controversie \ninsorte fra la Repubblica sanese e l'abbate delle Tre \nfontane, per cui lo stesso Pontefice Pio II, con la bolla del \n12 marzo 1461 aveva delegato in giudice apostolico il \nCardinale Giovani del titolo di S. Prisca. Ma la sentenza \nandando in lungo, con lettera del giugno 1465 il Cardinale \ndi S. Sabina vescovo di Spoleto e abbate commendatario \ndella badia di S. Anastasio invitò il cardinale di S. \nEustachio, nuovo delegato pontificio in detta causa, a \nprorogare il termine prefisso alla sentenza, nutrendo \nsperanza di potere aggiustare le vertenze fra il suo \n\nMonastero di S. Anastasio e la Repubblica sanese dopo \nsentiti i pareri dei più esperti giureconsulti di quella età \nche si stavano consultando. \nGli esami e scritture su questa lite per parte del Comune di \nSiena esibite, tendono a provare, che il conte Nicola degli \nOrsini, il conte Gentile, il conte Guido ed il conte \nIldebrandino erano figliuoli del conte Bertoldo; che poi \ndal conte Gentile era nato il conte Orso, dal quale il \nComune di Siena per istrumento del 1383 aveva comprato \ni castelli della Marsiliana e di Montemerano mediante lo \nsborso di fiorini 8900, mentre il castello di Scerpenna, ora \ndistrutto, e in detta epoca compreso nel feudo della Badia \ndelle Tre fontane, da più di 90 anni indietro era posseduto \ndal Comune di Siena. – Risulta inoltre da quelle scritture, \nche il conte Bertoldo giuniore nel 1388 fu fatto cittadino \nsanese, quando egli per conto proprio possedeva il castello \ndi Orbetello, sul quale fino verso l'anno 1414 continuò ad \nesercitare assoluto dominio. \nA quest'ultima epoca il castello col distretto d'Orbetello \ncadde in potere della Repubblica di Siena, la quale, per \nragioni di guerra e rimborso di spese fatte già da qualche \nanno, ne conservava il dominio insieme ai castelli di \nCapalbio di Montanto e respettive appartenenze. Per modo \nche può dirsi che sino dal principio del sec. XV gli \nabitanti Orbetellani ed i popoli limitrofi si sottomettessero \nal Comune di Siena, meno quelli dell'isola del Giglio, i \nquali, nel 1364 dopo aver ubbidito per qualche secolo ai \nPisani, passarono stabilmente sotto il dominio della \nRepubblica fiorentina, e finalmente dopo essa, sotto i \nGranduchi di Toscana. – Vedere ISOLA DEL GIGLIO. \nÈ altresì vero che Orbetello nel principio del secolo XV \nera stato occupato militarmente da Ladislao re di Napoli \nnemico de’Sanesi: la di cui morte non solo fu cagione che \nSiena si liberasse da un gran pericolo, ma che il di lei \ngoverno ricuperasse Orbetello per tradimento del \ngovernatore e del castellano di quella rocca; i quali due \nuffiziali spinti dall'avarizia più che dall'onore nell'agosto \ndel 1414 cederono la rocca e il paese di Orbetello \nmediante il prezzo di 8000 fiorini d'oro. – (MALAVOLTI \nStor. Senesi P. III) \nNel 1454 però Orbetello fu momentaneamente preso e \nmesso a sacco dal capitano Gonzaga, benché passato al \nservizio de'Sanesi dalle file delle truppe de'Veneziani e \nde’conti Orsini, fra le quali militò. Sennonché il Gonzaga \ncol rimorso di acquistarne perpetua infamia, nell'anno \nstesso restituì le cose tolte ai terrazzani, e consegnò al \ngeneral de’Sanesi Francesco Contarini la piazza di \nOrbetello. Ma l'anno appresso, fuvvi un altro castellano di \nOrbetello traditore della Repubblica che consegnò il \ncastello al capitan di ventura Jacopo Piccinino, perché con \nle sue genti fosse sovvenuto di vettovaglie e di munizioni \nper la via di mare con ordine segreto di Alfonso re di \nNapoli. – Peraltro ne anche Jacopo Piccinino poté \nlungamente stanziarvi, perché in forza di un trattato di \npace con le potenze belligeranti egli intorno alla metà di \nsettembre del 1456 dovette riconsegnare il Castello di \nOrbetello ai commissarj sanesi. – (Oper. cit.) \nQuindi incominciarono le vertenze tra gli abbati di S. \nAnastasio ed i Sanesi qui sopra accennate, sino a che nel \n1466 si convenne fra le parti, che il Comune di Siena \npagherebbe a titolo di annuo censo all'abbate delle Tre \nFontane nel giorno della Pasqua di Resurrezione un calice \n\n\n\ndi argento del peso di una libbra, da raddoppiarsi ad ogni \nrinnovazione del feudo. \nCon tale sistema si mantenne Orbetello sotto il dominio \nsanese ad onta di alcune proteste degli abbati \ncommendatarj di S. Anastasio, e di una momentanea \noccupazione ostile accaduta nel 1526 da una scorreria di \ntruppe papaline, e alla comparsa di una flotta turca che nel \n1543 passando lungo le coste della Toscana saccheggiò \nTalamone e Port'Ercole, nel tempo che il cardinale \nAlessandro Farnese, come abbate commendatario della \nbadia delle Tre Fontane, affacciava delle ragioni sopra \nOrbetello e suo distretto. Ma tolsero di mezzo ogni \nquestione nel 1554 gli Spagnuoli venuti su di una flotta in \nquei paraggi per combattere e cacciarne Francesi e Sanesi. \nInfatti riescì all'Imperatore Carlo VI nel corso di tre anni \n(dal 1554 al 1557) di ridurre con i suoi potenti mezzi \nall'obbedienza gli abitanti di tutto il territorio della \nRepubblica sanese, che poi rilasciò al suo figlio Filippo II \nre delle Spagne; e questi nel 1557 ne investì Cosimo I \nduca di Firenze per estinguere un debito di rilevanti \nsomme in quella guerra da Carlo V contratto. In tale \ncessione però Filippo II volle riservarsi i castelli di \nOrbetello e Port'Ercole con tutto ciò che faceva parte di \nquella giurisdizione, talché ne costituì un piccolo dominio \nnel centro dell'Italia marittima sotto nome di Regii \nPresidj. \nAllora fu che al territorio Orbetellano fu aggiunto il \ncastello e distretto di Talamone, e di tutto quel paese di \ncui Orbetello divenne piccola capitale, dove i re delle \nSpagne e dell'Indie fecero innalzare cospicue \nfortificazioni, sia davanti Orbetello, come al Porto S. \nStefano, ma specialmente le più imponenti e più \ndispendiose sorsero intorno a Port'Ercole. – Vedere \nPORT’ERCOLE. \nQuindi inutilmente nel 1646 i Francesi comparvero ad \nassediare Orbetello, dalla parte di terra difeso dall'arte, \nmentre verso lo stagno lo difende la natura. \nAi Regii Presidii pertanto riescirono dannose le gare fra \ngl'Imperiali e gli Spagnuoli nella guerra della successioe, \nin guisa che le truppe tedesche nel 1708 scacciarono le \nspagnuole da Orbetello e dagli altri castelli de’Regii \nPresidii, fino a che questi furono di nuovo a viva forza \nriconquistati dall'armata discesa nel 1735 dalla Spagna in \nItalia. \nIn quest'ultima spedizione la campagna di Orbetello fu \ndevastata e tutta la popolazione de’Regii Presidii ridotta \nalla miseria, alla quale cagionarono anco maggiori \nsciagure le sue fortezze. \nCosì questo piccolo stato (meno l'Isola del Giglio) rimase \nunito alla Corona di Spagna dal 1557 al 1707, nel quale \nanno i Regii Presidii caddero per la maggior parte insieme \ncol regno di Napoli in potere degl'Imperiali, dai quali \nfurono guardati fino alla pace del 1736. Fu allora quando \nOrbetello con il restante de’Regii Presidj venne ceduto a \nCarlo Borbone re di Napoli e di Sicilia; al di cui figlio \nFerdinando IV gli Orbetellani e gli abitanti di Port'Ercole, \nPorto S. Stefano e Talamone fedelmente ubbidirono sino \nall'anno 1808, in cui i Francesi incorporarono al \nGranducato quella porzione di Toscana che il trattato di \nVienna del 1814 confermò ai Granduchi della Dinastia \nAustro-Lorena suoi legittimi sovrani. \nQuesto piccolo stato allora comprendeva i seguenti paesi: \n\n1. Orbetello, che viene contemplata città per esserne la \ncapitale; 2. Port'Ercole, Castello posto nell'estremità \norientale del Promontorio Argentaro, laddove questa \nmontuosità si congiunge con l'istmo della Feniglia; 3. \nPorto S. Stefano , altro Castello situato in un seno fra \noccidente e maestro sotto lo stesso Promontorio; 4. \nTalamone, castello con porto già frequentato, ora quasi \nimpraticabile, lungo la costa littoranea della Toscana e \ncirca dieci miglia a settentrione-maestro di Orbetello; 5. \nL'Ansedonia con le sue adiacenze, posta sei miglia a \nlevante di Orbetello sulla costa littoranea alla testata \ndell'istmo della Feniglia, fra il lago di Burano e lo stagno \ndi Orbetello. \nInoltre faceva parte de'RR Presidii di Toscana il Castello \ndi Porto Longone con il suo distretto comunicativo, \nsebbene questo si trovi situato nell'Isola d'Elba. – Vedere i \nsuddetti Articoli. \n \nCENSIMENTO della popolazione della città di \nORBETELLO a tre epoche diverse, dopo la sua riunione \nal Granducato. \n \nANNO 1818: Impuberi maschi 310; femmine 299; adulti \nmaschi 206, femmine 394; coniugati dei due sessi 617; \necclesiastici 33; numero delle famiglie 420; totalità della \npopolazione 1859. \nANNO 1833: Impuberi maschi 445; femmine 412; adulti \nmaschi 270, femmine 416; coniugati dei due sessi 689; \necclesiastici dei due sessi 59; numero delle famiglie 444; \ntotalità della popolazione 2291. \nANNO 1840: Impuberi maschi 532; femmine 446; adulti \nmaschi 594, femmine 434; coniugati dei due sessi 756; \necclesiastici dei due sessi 86; numero delle famiglie 484; \ntotalità della popolazione 2848. \n \nComunità di Orbetello . – Il territorio comunitativo di \nOrbetello, compreso lo Stagno salso, occupa una \nsuperficie di 92617 quadrati, dei quali 1561 quadrati \nspettano a fiumi e ad altri corsi d'acque, o a pubbliche \nstrade. \nNell'anno 1833 vi abitavano 4823 persone, a ragione \nrepartitamente fra stagno e terraferma di 44 abitanti per \nogni miglio quadrato di suolo e acqua imponibile. \nConfina dalla parte di terraferma con due comunità del \nGranducato e per una piccola tangente littoranea con lo \nStato pontificio. Imperocché da maestrale a settentrione il \nterritorio comunicativo di Orbetello rasenta quello della \nComunità di Magliano, a partire dalla foce del fosso della \nValentina che dal suo sbocco in mare rimonta verso \ngrecale fino a che arriva presso il borro di Collecchio, il \nquale attraversa insieme alla vicina strada Regia \norbetellana, ossia Aurelia. Passata la qual via i due \nterritorii fronteggiano nella stessa direzione per termini \nartificiali fino al fiume Osa, il di cui corso entrambi \nsecondano nella direzione di maestrale fino sotto alla \nconfluenza del fosso Sorra , dove trovasi un mulino diruto. \nQuindi per una linea artificiale diretta da ponente a levante \nil territorio di Orbetello arriva sul torrente Patrignone per \nscendere con esso ad un altro mulino diroccato della \nMadonna; sotto al quale col torrente prenominato entra \nnel fiume Albegna al luogo detto la Camera de’Padri. A \nquel punto dallo stesso lato, cioè a grecale di Orbetello, \n\n\n\nsottentra a confine la Comunità di Manciano donde cotesti \ndue territorii comunitativi rimontano il fiume Albegna \nnella direzione di grecale, quindi piegando a levante-\nscirocco lo trapassano per salire i poggi de'Sassi neri, sui \nquali attraversano la via pedonale del Cutignolo per \ndiscendere nell'opposta Valle della Fiora fra il poggio di \nCapalbio e quello di Capalbiaccio. – Appena oltrepassata \nla via che da Orbetello mena a Capalbio, i confini del \nterritorio di questa Comunità cambiando direzione da \nscirocco a ostro percorrono in mezzo alla selvosa pianura \ndi Macchia Tonda per entrare quasi dirimpetto alla torre \nomonima nel Lago di Burano. Costà una linea \nlongitudinale diretta da ponente a scirocco, divide per lo \nlungo quasi a metà quel Lago salso fra la Comunità di \nManciano, cui tocca la porzione contigua alla terraferma, \ne questa di Orbetello, cui spetta la parte dirimpetto il \ntombolo; finché dal confine orientale del lago passa lungo \nil littorale per angustissima lingua di terra, cu cui si alza la \ntorre de'cavalleggeri, detta di Gratticiata, piantata \ndirimpetto alla foce del torrente Chiarone nell'estrema \npunta del Granducato, dove la Comunità di Orbetello \ntocca la provincia del Patrimonio spettante allo Stato \npontificio. \nDa tutti gli altri lati il territorio Orbetallano costeggia col \nmare, avendo, come dissi, fra i due istmi lo stagno \nomonimo, e di fronte a questo il promontorio Argentaro, \nmentre lungo il suo littorale a maestro di Orbetello sorge \nsopra una rupe il pittoresco Castello di Talamone, e sopra \nun altro poggetto sulla costa marittima a levante del \ncapoluogo vedonsi le etrusche mura della distrutta città di \nCosa , o dell'Ansedonia. \nFra le strade rotabili che attraversano il territorio \nOrbetellano, la prima è la via Aurelia stata nel 1820 \nrettificata, ampliata e riparata dall'Ombrone fino a grecale \ndi Orbetello, ove si dirige un altro tronco di larghissima e \ndirittissima via per le cure del Granduca Ferdinando III, \ncui quel civico magistrato innalzò una colonna destinata a \nrammentare la via consolare dalla munificenza di quel \nPrincipe restituita, e l'altro fatto più importante, per cui gli \nOrbetellani si sottomisero alla sua legittima potestà. \nLa ricostruzione della stessa via Aurelia nuova, ossia \nMaremmana da Pisa a Grosseto, e da Orbetello al confine \ndel Granducato è una delle tante opere magnanime dovute \nall'Augusto Granduca LEOPOLDO II felicemente \nregnante. \nTra le altre strade rotabili, oltre quella che mena ad \nOrbetello, si staccano dalla Maremmana dentro il \nterritorio Orbetellano; la prima è quella che si stacca dalla \nregia alla barca dell'Albegna presso la torre delle Saline \nper dirigersi lungo l'istmo del Tombolo, e di là passando \nper la torre S. Liberata conduce a Porto S. Stefano. La \nseconda staccasi pur essa presso la torre delle Saline per \nguidare in opposta direzione lungo la sinistra sponda \ndell'Albegna alla Barca del Grassi, e di là per la \nMarsiliana e Marciano sino a Pitigliano. Il terzo tronco di \nvia diramasi dalla strada precedente alla Barca del Grassi \nper condurre in direzione diagonale e sboccare \nnell'Aurelia nuova in un punto più vicino a quella \ncomunale che mena a Orbetello. \nFra le montuosità di questo territorio la più colossale e più \neminente di tutte è sul promontorio Argentaro; dove il \nPadule Inghirami assegnò l'altezza del convento \n\nde'Passionisti, situato poco più in alto che a mezza costa \ndel monte, presa dalla sommità del camp anile di quella \nchiesa, la quale calcolò ascendere a braccia 501 ossiano \n150 tese francesi sopra il livello del mare. I poggi de'Sassi \nneri e quelli di S. Angelo, situati nel continente a grecale \ndi Orbetello, così l'altro posto a levante su cui esistono le \nmura di Cosa o dell'Ansedonia, e quello di Talamone a \nmaestrale di Orbetello, sono tutti più umili del \npromontorio accennato. \nHo già detto che il territorio della comunità di Orbetello \noccupa una superficie di 92617 quadrati agrarj, \ncompresivi 1561 quadrati, i quali spettano a corsi d'acqua \ne strade, non suscettibili d'imposizione; mentre lo stagno \ndi Orbetello essendo fruttifero di pesci è soggetto \nall'imposizione fondiaria. Ora cotesto stagno \napprossimativamente calcolato occupa una superficie di \ncirca dieci miglia quadrate toscane, pari a 8027 quadrati \nagrarj; cosicché la terraferma della Comunità di Orbetello \nsi ridurrebbe a 82590 quadrati agrarj, pari a miglia 102 e \n1/3. \nSe gl'istmi laterali che separano dal mare lo stagno di \nOrbetello non esistessero, il promontorio Argentaro \nsarebbe un'isola al pari di quelle di Giannutri e del Giglio \nche gli restano dirimpetto. Per altro che tal promontorio \nuna volta fosse isolato dai flutti marini fu opinione di \nalcuni, i quali immaginarono, che i due istmi si fossero \nsuccessivamente formati dai depositi dei fiumi, o seppure \nin origine esistevano, che figurassero tante baje insieme \nalla lingua di terra di Orbetello, ammettendo essi che il \nmare Mediterraneo sia stato di alcune braccia più elevato \ndel livello attuale. – Rispetto al primo dubbio rispose per \ntutti il chimico naturalista Brocchi nelle sue Osservazioni \nnaturali fatte sul promontorio Argentaro e isola del \nGiglio. – (Vedere BIBLIOTECA ITALIANA Vol. XI pag. \n82.) \nIn quanto poi al supporre che di alcuni palmi più alto \ndell'attuale fosse nei tempi andati il livello del mare, onde \nsommergere i due istmi, e conseguentemente anche la \nlingua di terra che in mezzo ad essi prolungasi molto \navanti nello stagno sulla cui punta fu fabbricata Orbetello, \ndissi altrove che ciò non sembra conciliabile con la storia, \nné con la geografia littoranea delle nostre contrade. \nImperocché, o si voglia concedere che Orbetello \ncorrisponda al paese di Subcosa , come si vuole dai più, o \nsi ammetta che fino dai tempi etruschi di mura ciclopiche \nsia stato circondato e di abitatori popolato, in tutti i casi, \nquando il promontorio Argentaro fosse stato isolato in \nmezzo al mare, ed i tre prolungamenti della spiaggia \nOrbetellana nascosti dalle onde marine, allora sarebbe \nstato impossibile che ivi un paese qualunque fosse stato \neretto e di abitatori frequentato. – Vedere gli Articoli \nGROSSETO e LITTORALE TOSCANO. \nMi unirò pertanto volentieri al parere emesso dal dotto \nnaturalista testé citato, il quale ha giudicato, che la \nconfigurazione del bacino Orbetellano sia contemporanea \nalla formazione de'continenti, e l'effetto di quelle cause \nmedesime che in tante e sì strane guise hanno variato \nl'aspetto delle coste marittime; mi unirò, dissi, a cotesto \nparere del Brocchi, ammesso che sia come innegabile un \naltro fatto, cioè, che le stesse cause possono in più epoche \nessersi ripetute non tanto intorno alle coste, quanto ancora \nin mezzo al mare. Infatti ne conviene chiunque la \n\n\n\ncomparsa di molte baje, di tante isole, di nuovi monti, di \npromontori nuovi accaduta in tempi che la storia chiama \nantichi, mentre modernissimi appariscono per i geologi. \nSu di che, rapporto al caso nostro, deve riflettersi alla \nnatura stessa del terreno plutonizzato, che costituisse la \nmassima parte dell'ossatura del promontorio Argentaro, \ncome pure di quello da cui sono formate le isolette \ndirimpetto. \nQuindi a coloro che la pensano in tal guisa non recherà \nsorpresa qualora trovino ne'contorni dello stagno di \nOrbetello, tanto nel monte Argentaro quanto nel poggio \ndell'Ansedonia, e dove questo si stende verso l'istmo della \nFeniglia, rocce massicce e cavernose; né si \nmaraviglieranno se i due istmi e la lingua di terra che \nstendesi in mezzo allo stagno Orbetellano sono coperti \nd'impasti antichi di sabbione, in cui rimasero avviluppati \ngusci di conchiglie, che mancano in detto stagno, e che \nvivono solamente nel mare. Tali sarebbero per esempio i \ngusci dell'Ostrea jacobaea, e dell'Arca pilosa , stati già \nsegnalati dal chimico Brocchi, il quale riscontrò ed io pur \nvidi 12 anni dopo lui in simili tufi sabbiosi conglutinati da \ncemento calcario non solo intorno alla sponda dello \nstagno salso, ma altresì dentro terra, sei miglia lungi da \nOrbetello tanto dalla parte della torre delle Saline, quanto \nnell'opposta direzione per andare all'Ansedonia, ed a tale \naltezza, cui non si potrebbe supporre che abbiano mai \nattinto le acque dello stagno Orbetellano. \nCoteste osservazioni autorizzarono il Brocchi ad emettere \nla conclusione seguente: “È assai probabile, che la \nformazione di tale arenaria (conchigliare dei contorni di \nOrbetello) risalga a remotissime epoche anteriori alla \ntotale emersione dei continenti dalle acque del mare”. \nIn quanto ai testacei che attualmente vivono in copia nello \nstagno di Orbetello, queli che maravigliosamente vi \nmoltiplicano sono i così detti Galletti (Cardium edule). Vi \nsi trovano anche, sebbene in minor numero, alcune qualità \ndi buccini, come il Murex almoides, la Tellina lactea, e la \nMactra pellucida . \nRispetto ai pesci dello stagno, vi moltiplicano \nprodigiosamente le anguille, e vi entrano dal mare i \nmuggini, le aguglie, le spigole, i calcinelli o datterini, i \nbavosi e le bottacchie. \nParecchi uccelli acquatici sogliono frequentare lo stagno \ndi Orbetello, come sarebbero le folaghe, i gabbiani, i \nmarangoni, i sottanelli, i cucchiaroni, ed altre anatre dal \nvolgo appellate capiverdi, o capineri. \nIl celebre botanico Gaetano Savi che sulla fine del secolo \npassato accompagnò nelle Maremme sanesi il geologo \nGiorgio Santi segnalò molte piante da lui raccolte nel \nterritorio Orbetellano, nello stagno, e intorno alle sue \nsponde, fra le quali sono principalmente le seguenti \nacquatiche: Chara vulgaris, Potamogeton gramineum, e \nmaritimum, Conferva dichotoma , Ulva intestinalis, e l'U. \nCompressa . Alle predette piante due decadi dopo il \nBrocchi ne aggiunse altre quattro vedute da lui; cioè, \nl'Ulva lactuca, l'Ulva linza , la Ruppia marittima e la \nConferva linum. – Quest'ultima pianta capillare porse \nmotivo al sagace Brocchi di una curiosa osservazione, \nonde poté spiegare l'origine e la formazione di quelle \nfrequenti masse sferoidali di sostanza stopposa che i flutti \ndel mare spingono sulla spiaggia, eda alle quali fu dato il \nnome di pilae marinae. – Credevasi dai più che esse \n\nprovenissero dalla parte filamentosa delle radici dell'alga, \nossia della zostera; mentre altri naturalisti immaginarono \nche quelle palle avessero origine nello stomaco de’pesci, e \nche fossero da essi rigurgitate. Ora, d'intorno alle sponde \ndello stagno di Orbetello, e specialmente lungo i due \nistmi, se ne incontrano moltissime composte, non già di \nalga, ma di filamenti di quella Conferva linum che vive in \nquantità nel fondo dello stagno e nel contiguo mare, \nsicché gli ammatassati suoi filamenti così verdi e freschi \npossono, dice il Brocchi, destramente sfilacciarsi anche \nintieri. \nL'acqua dello stagno di Orbetello doviziosissima di \nanguille, di aguglie e anche di muggini fornisce alla classe \npovera degli abitanti di Orbetello un vasto campo \ncomunale mobile da poterne trar frutto con la pesca che vi \nsi pratica, per lo più di notte, quasi da per tutto e in tutte le \nstagioni dell'anno. – Dissi quasi da per tutto, essendovi \nnello stagno degli spazii circoscritti da frasche e cannucce \nsorrette da pali che si conficcano nella melletta del suo \nbasso fondo; e che una volta la Regia azienda appaltava, \nma che ora la Comunità di Orbetello rilascia al maggior \nofferente per un numero d'anni. – Dissi in tutte le stagioni \ndell'anno, mentre lo stagno è sempre quieto, né il troppo \nangusto canale della Peschiera , che si biforca in due rami \nper mettere lo stagno in comunicazione col vicino mare, \nreca la benché minima alterazione alle sue acque, le quali, \nad eccezione dei venti impetuosi, sogliono essere \ntranquille a segno che negli inverni più freddi, sebbene \nsalate quasi quanto quelle del mare, gelano al pari delle \nacque dolci, siccome avvenne nell'inverno del 1789, \nquando lo stagno di Orbetello si agghiacciò in tutta la sua \nestensione. \nDissi pure che la pesca si pratica per lo più di notte ; e \nallora suol farsi nel modo seguente. Un solo pescatore \nmonta la sua piccola barchetta di fondo piatto, e fornita di \nun lume in prua per vedere il pesce, che il cacciatore \ninveste con una specie di forca di ferro dentata, (fiocina), \ndalla quale resta presa la preda. – È uno spettacolo per il \nviaggiatore che capita a Orbetello nelle notti serene il \nvedere centinaja di schifi, specie di canot, coi loro fuochi \nvagare e formare una illuminazione continuamente mobile \nper lo stagno. \n Per altro questo stagno, se da un canto fornisce gran lucro \ne molti vantaggi alla popolazione di Orbetello, dall'altro \ncanto reca alla medesima non piccola molestia per la \nimmensa copia di Conferve , di Ulve e di altre piante \nacquatiche, le quali gettate dai venti alla sponda dello \nstagno e intorno ai lembi della lingua di terra che lo \nfiancheggia, ingombrano il pomerio ed i contorni della \ncittà, in guisa che nell'estiva stagione, le acque dello \nstagno abbassandosi alquanto di livello, quelle sostanze \nfermentano, servono di fomite e danno origine a milioni \nd'insetti, tramandando al tempo stesso nell'atmosfera un \nfetore insopportabile. \nDi un altro svantaggio all'economia animale riesce \nnell'estate l'abbassamento del livello delle acque dello \nstagno, poiché resta allo scoperto il così detto Stagnone, \nformatosi in un angolo a settentrione di Orbetello fra \nl'istmo del Tombolo, la torre delle Saline e la strada \nAurelia; per modo che in quella stagione il sottostante \nlimo si ricuopre di una copiosa efflorescenza di sal \nmarino, causa di mal aria alle prime piogge, e di grande \n\n\n\nimbarazzo per le guardie incaricate a impedire che quel \nsale venga raccolto. \nQuesto nome di Saline, che conserva da lunga mano la \nvicina torre situata sulla via Aurelia presso la ripa sinistra \ndell'Albegna, indica per se solo che costà presso \nanticamente doveva essere un qualche edifizio per il sale. \nInfatti da questo lato lo stagno anco nell'inverno è sì poco \nprofondo che può guardarsi, non solo dai cavalli, ma \nancora dalle vetture, e in certi tempi si potrebbe anche da \nun uomo attraversare quasi da per tutto, se il fondo non \nfosse troppo molle e limaccioso. \nGià agli Articoli CAPO MARTA e MARTA fu avvisato, \nche nel secolo X, circa 200 anni dopo la donazione del \nterritorio Orbetellano attribuita a Carlo Magno, esisteva \ncostà fra lo Stagnone e la torre delle Saline un paesetto, \nvico o castello appellato Marta, dove fu una chiesa \ndedicata al B. Abramo Patriarca. La qual chiesa sebbene \nceduta dopo il mille dai conti Aldobrandeschi suoi patroni \nalla badia di Spugna in Val d’Elsa, nondimeno essa \ncontinuò a dipendere dai vescovi di Sovana. Ciò, se non è \ndimostrato, lo dà al certo a divedere una bolla del \nPontefice Lucio III spedita nel 23 novembre 1183 \nall'abate e monaci di S. Salvatore di Spugna, quasi per \naccrescer peso alla congettura; cioè, che anche la chiesa \npriorale di S. Maria Assunta di Orbetello continuasse a \ndipendere dal vescovo di Sovana sino alla sentenza del \n1230 pronunziata dal delegato del Pontefice Gregorio IX \na favore dell'abate e monaci Cistercensi di S. Anastasio \nalle Tre fontane. \nA questo luogo di Marta, detto poi delle Saline, allude \nuna iscrizione in marmo che vedesi murata nella facciata \ndell'edifizio, posta in memoria della costruzione di quel \nfortilizio, e del distrutto vico di Marta di Talamone, \npresso il quale fu innalzato il forte della Torre delle \nSaline. – Eccone la copia: \n\n \nPHILIPPO • AUSTRIACO \n\nREGUM • MAXIMO • HISPANO • GOTHICO • \nGERM. • SICULO • ITAL. • ASIATICO • \nAFRICANO • INDIGO • NOVI • OCCIDENT. • \nORBIS • MONARCH. • OPT. • CATHOLICO • PIO • \nFELICISSIMO • PRINCIPI • SEMPER • AUG. Ad • \nPropulsandas • Turc. • Et • Pirat. Iniuras • Oramque • \nThusciae Tuendam • HANC • SALINAE • Et • Quam \nAD • TELAMONEM • MARTHAM • Vocant • \nARCEM • Cum • Propugnaculis • Suo • Jussu • \nTHOMAS • ZUALIUS • Calaber • Ejus • Copiarum • \nPraesidiorumque • Moderator • Construxit • Ideo • Suo \n• Nomini • Majestatique • Devotus • Hoc • Monum. • \nD. ac • P. 1630. \n \nRecapitolando, gioverà il poco fin qui detto a sempre più \nconvincere, che la superficie del mare Mediterraneo non \ndeve aver sofferto una differenza sensibile di livello nei \nluoghi caduti qui in esame, dappoiché vi esiste lo stagno \nsalso, nonostante che si mostri sommerso dall'acqua un \nedifizio romano, situato presso la torre di S. Liberata, il \nquale ha il suo impiantito quadrilungo di mosaico coperto \ndai flutti del mare; stanteché quell'edifizio dovè servire di \nPescina per uso della senatoria famiglia de’Domizi \nEnobarbi, stata lungo tempo padrona del territorio \nCosano; la qual Pescina dagli autori di antichi Itinerarj \n\nsembra che fosse contrassegnata col nome di Cetaria \nDomitiana. \nUn altro rilievo non meno giusto fu fatto dal chimico \nBrocchi, quando disse, che lo Stagno di Orbetello è una \nviva rappresentanza di quello che fu nei tempi antichi il \npiano delle Paludi Pontine, al che io aggiungerei anche il \npiano del Lago Prile o Prelio, ora Padule di Castiglione \ndella Pescaja. \nAvvegnaché tanto alle paludi Pontine, come al Padule di \nCastiglione della Pescaja il mare vi penetrava meglio e per \npiù larga apertura di quella per la quale entra nello Stagno \ndi Orbetello, sennonché là più assai che quà confluivano \nle acque dalle vicine montagne. Milita per essi la stessa \nragione rapporto ai sedimenti marini esistenti in molti \nluoghi delle Paludi Pontine, al pari che nel bacino del \nPadule di Castiglione, i quali si manifestano ogni volta \nche si escava il suolo alla profondità di poche braccia. \nCosì, come vediamo lo stagno di Orbetello fronteggiato \ndal promontorio Argentaro, anche le Paludi Pontine lo \nsono dal promontorio Circeo, nella stessa guisa che il \nLago Prelio dovette restare in gran parte insenato dentro \nterra mediante quella specie di baja o lingua di terra che \ndalla bocca d'Ombrone alla fiumara di Castiglione si \ndistende in una larghezza, la quale diminuisce in ragion \ndiretta della distanza dalla foce del fiume, e viceversa. \nQuindi è che il tombolo fra la torre di S. Rocco e il canale \ndi Castiglione rappresenta una piccola penisola che dalla \nparte di levante fu disgiunta dalla terraferma, mediante il \nfiume Ombrone, e dal lato di ponente dalla così detta \nFiumara di Castiglione, già Salebruna degli Itinerarj. \nQuanto alla costituzione fisica del territorio Orbetellano \nessa varia sensibilmente a seconda delle località; poiché la \nporzione situata in pianura trovasi coperta dalla rena del \nmare, o dai tufi conchigliari, oppure dai depositi terrestri \nivi lasciati dai fiumi, mentre la parte montuosa riducesi \nper lo più a rocce stratiformi per la maggior parte calcaree, \ne pel restante arenarie o argillose, più o meno nella loro \nstruttura alterate, e diremo anche platonizzate dalle masse \nserpentinose e dai filoni metalliferi che vi penetrarono. \nInfatti se si percorre la pianura Orbetellana dal fosso di \nCollecchio fino alla torre di Macchia tonda, fra il lido e il \npoggio s'incontrano frequenti ristagni di acque dolci \narrestate fra i tomboli e le gibbosità di quel suolo, cui \nserve di letto una cuora di sostanze organiche fermentanti, \no fermentate e incarbonite. \nQuindi è che i luoghi più depressi lungo il lido sono sparsi \no di laghi comunicanti col mare , come son quelli di \nBurano e di Orbetello, ovvero di paduline e di ristagni \nd'acque dolci in gran parte mineralizzate dallo zolfo e \ndall'acido carbonico che in copia si sviluppa da quel suolo. \nTali sono i Lagaccioli di Capalbio, cioè, il Lago Acquato , \nil Lago Secco, quello di S. Floriano, e il Lago del \nCutignolo .– Vedere LAGACCIOLI DI CAPALBIO. – La \nstessa cosa accade rapporto alle padulette interposte fra \nl'Osa e l'Albegna e la strada Aurelia o Maremmana \ntracciata sul tombolo che trovasi tra i due fiumi. Tale \nattualmente è divenuto il fondo della cala che servì di \nporto a Talamone; tale anco può dirsi la pozzanghera \nnascosta dietro al poggio di Talamone lungo la stessa \nAurelia alla destra del fiume Osa, senza star quì ad \naggiungere la nota di altri minori ristagni, tutti dannosi \nalla cultura de'campi e più che altro perniciosi alla vita di \n\n\n\nchi tra il luglio e l'ottobre gli avvicina, e perfino \npregiudicevoli a coloro che abitano molte miglia lungi da \nquei fomiti malaugurati di mal' d'aria. Dondeché i paduli \ned i marazzi di Talamone sono riguardati in estate, \nmassime allorché dominano i venti australi, come nemici \nmalefici delle popolazioni di Magliano , di Montiano, di \nPereta ed anche più oltre di là. \nDi grande importanza per i geologi è il promontorio \nArgentaro. – Esso è composto di due o tre eminenze; la \npiù alta delle quali, situata sopra il forte di Port'Ercole, è \nchiamata del Telegrafo in memoria di un telegrafo \ncostruitovi sotto il governo francese. Alquanto più bassa \ndella testè nominata è quella de'Ronconali, la più centrale \ndi tutte, e la cui sommità è coperta di grandi rupi, aguzze, \nscoscese, smosse dal tempo e smantellate. Terza per \nelevatezza è la punta del monte detto dell'Argentiera che \nsi alza fra Porto S. Stefano e la torre di S. Liberata, sulla \ncui vetta apparisce una sdrucita rocca. Fanno corona a \nqueste altri più umili poggi intersecati da valloncelli, \ncome quello dove risiedono le fabbriche del noviziato, \ndella chiesa e convento de'Passionisti, che vi fondò il \nPadre Vincenzio della Croce genovese, autore di \nquell'ospitaliero monastico istituto. \nUno de’maggiori valloni dell'Argentaro si apre verso la \nspiaggia settentrionale in forma di un seno che termina \nnel corso sinistro sotto il monte di S. Pietro e che \nabbraccia diverse cale, la più profonda delle quali serve di \nporto al popolato paese, già meschino villaggio, di S. \nStefano. \nUn anche più vasto vallone scende biforcato verso levante \ndal monte del Telegrafo dove costituisce due seni, il \nprimo fra la punta dell'Avvoltojo e quella del forte Stella, \ne l'altro fra il forte Stella e il Monte Filippo, e questo seno \nserve alla profonda cala di Port'Ercole. \nLa lunghezza del promontorio Argentaro, presa dalla \ncriniera de'monti, si può calcolare di circa sette miglia, e \nla sua maggior larghezza di cinque miglia o poco meno. \nDondeché Rutilio Numaziano non andò molto lungi dal \nvero quando determinò la sua larghezza a sei miglia \nromane, ed il giro del suo perimetro a 36 miglia; vale a \ndire, quelle della traversa corrispondenti a miglia 5 e 4/5 e \ntutto il suo giro a miglia 28 e 4/5 toscane. \n \nTransversos colles bis ternis millibus arctat; \nCircuitu ponti ter duodena patet. \n RUTILII, Itin. Lib. 1. \n \nDalla parte che guarda il mare, di faccia alle isole di \nGiannutri e del Giglio, il promontorio Argentaro ha una \npendice molto frastagliata alla base e interrotta da più \nsproni, i quali lasciano in mezzo varii seni difesi da torri e \nda fortini di custodia, distintamente designati all'Articolo \nLITTORALE TOSCANO, mentre il mare che l'avvicina \nresta sparso di scogli, come quelli che furono segnalati da \nRutilio nel Itinerario marittimo de’quali è fatto parola \nall'Aricolo ARGENTARO (MONTE) e \nPROMONTORIO. \nAlcune fonti d'acqua dolce scaturiscono dalle pendici \nmeno discoscese del promontorio, cioè dal lato volto fra \nmaestrale e levante, la più ricca delle quali è la fonte detta \ndi S. Antonio . Essa sgorga presso la Nunziatella, e scende \nnello stagno di Orbetello per la così detta Terra rossa , \n\nrasentando gli antichi acquedotti in gran parte dis trutti. – \nÈ un'opera pubblica che per munificenza dell'Augusto \nSovrano che regge i destini della beata Toscana sarà \nripristinata più utile e più grandiosa; poiché mentre sta \npubblicandosi il presente Articolo circa 160 lavoranti sono \ngià all'opera destinata a innalzare sullo stagno di Orbetello \nuna diga che taglierà in mezzo il detto stagno fornita di tre \nponti per congiungere la città di Orbetello al promontorio \nArgentaro, e fornire a que’cittadini, mediante un \nacquedotto, la facilità di servirsi delle acque potabili e \nsalubri di detto promontorio. \nRiguardo poi alla struttura geognostica e alle rocce diverse \nche incontransi nei monti Orbetellani, esse per la massima \nparte spettano a que’terreni che costituiscono la catena \nmetallifera lungo il littorale toscano, che il ch. geologo \npisano Prof. Paolo Savi prima degli altri indicò nella sua \nterza e quarta serie delle masse serpentinose che \nalterarono in Toscana le rocce stratiformi, o di origine \nnettuniana. \nPer non abusare di parole, né dell'indulgenza cortesemente \naccordatami dai lettori io gl'inviterò su questo proposito a \nvoler rileggere gli Articoli ARGENTARO (MONTE) , \nCOSA, e ISOLA DEL GIGLIO, dove fu dato un cenno \ndella qualità e distribuzione geognostica delle rocce \ncostituenti la crosta visibile di quelle tre montuosità, state \ntutte più o meno potentemente plutonizzate; siccome \nsarebbe inutile ch'io ripetessi quanto fu detto innanzi tutto \ndai naturalisti Giorgio Santi circa 44 anni e da G. B. \nBrocchi 22 anni addietro relativamente agli stessi luoghi, \ndai medesimi con diligenza percorsi e studiati. \nDella struttura e qualità delle rocce che cuoprono il poggio \ndi Talamone, ultimo sprone australe del monte \ndell'uccellina, diede notizia il prelodato naturalista \nGiorgio Santi, il quale riconobbe in quella rupe una \nbreccia a cemento siliceo, simile a quella che riscontrò \nassai frequente nei monti della Maremma grossetana, \ntalvolta intersecata da strati o da filoni quarzosi. Alla \nstessa breccia nel poggio di Talamone serve di mantello \nverso la base una specie di galestro schistoso, che a luoghi \nprende l'aspetto di diaspro con minuti cristalli di quarzo \njalino. \nNella linea opposta il poggio dell'Ansedonia che a guisa di \npiccolo promontorio si alza fra il lago di Burano, lo stagno \ndi Orbetello e l'istmo della Feniglia, può considerarsi \nqual'estremo risalto dei monti Orbetellani che scendono da \nsettentrione per il colle di S. Angelo e per quello delle \nTombe o di Capalbiaccio sino al mare. \nLa roccia dominante che lo riveste consiste in una calcarea \nche appena conserva l'aspetto della stratificazione \noriginaria, presentandosi per lo più di struttura massiccia, \ndi tinta bigia e di grana cristallina penetrata da vene \nmetallifere. Cotesta roccia è spesso traforata da cavità \nbollose, o da cellule ramificate e contenenti tracce copiose \ndi ossido di ferro rosso. La stessa pietra, che percossa col \nmartello tramanda odore di gas idrogeno-solforato, suole \nessere attraversata da grandi screpolature, e in molti \nluoghi ricoperta o tramezzata da una breccia calcarea. \nPer esempio dalla parte della Torre della Tagliata si formò \nin questa roccia un larghissimo e lunghissimo spacco, \nconosciuto volgarmente sotto nome di Spacco della \nRegina, ed è quella Cava di cui fece ridevole menzione \nFazio degli Uberti nel Libro III del suo Dittamondo, \n\n\n\nquando cantò: \n \nIvi è ancor ove fue la Sendonia, \n Ivi è la Cava ove andarno a torme \n Si crede il tristo, ovvero le Demonia. \n \nSebbene lo spacco della Tagliata venga indicato ai \nviaggiatori come oggetto di maraviglia, esso peraltro \nmostra le interne pareti esattamente corrispondenti con i \nconcavi i convessi della stessa rupe calcarea; talché non \nlascia dubbio essere lo Spacco della Regina altro che \nl'effetto naturale di un terremoto o di un qualche altro \ncataclismo, per cui fu squarciata da capo a piedi la parte \ndel promontorio volta a scirocco e sulla cui sommità \ngirano le mura dell'etrusca città di Cosa de’Volscienti , la \nquale nel medio-evo cambiò il suo nome in quello \ndell'Ansedonia. \nInoltre presso lo spacco anzidetto esiste un'altra apertura \nanticamente eseguita dalla mano dell'uomo per traforare \nla rupe e penetrare a fior d'acqua nel mare poco lungi \ndalla Torre della Tagliata. È altresì credibile che \nquest'apertura artificiale servisse ad uso di bagni di mare, \ntanto più che vi restano de'sedili scolpiti sulla viva pietra; \ndondeché il Brocchi assomigliò cotesto bagno a quel \nrecesso delle Ninfe descritto da Virgilio nel libro I \ndell'Eneide, tranne le scaturigini d'acqua dolce che \nmancano nel così detto Bagno della Regina. \nMa passando dalla topografica alla fisica costituzione del \npromontorio Argentaro a quanto dissi brevemente al suo \nArticolo, aggiungerò, che le rocce ofiolitiche serpentinose \nsottostanti, o penetrate fra mezzo alle stratiformi di \ncotesto monte, metamorfizzarono quest'ultima talmente \nche la calcarea compatta, la quale costituisce la roccia \npredominante del monte Argentaro, fu convertita in \ncalcarea cavernosa, di tinta nerastra e fetida, ovvero fu \nridotta in calcarea marmorea e cristallina, come quella che \ncuopre la più alta cima del promontorio. Così lo schisto \nmarnoso, altra roccia appenninica, quanto più si trova \ncostà vicina alle rocce ofiolitiche, tanto più si vede \nacquistare una grana finissima, un luccicore madreporico, \ne un tatto come untuoso. Se poi si tratta dell'arenaria-\nmacigno, terza delle tre grandi rocce appenniniche, questa \ndell'Argentaro, a proporzione che si accosta alle masse \nserpentinose diminuisce e termina col perdere affatto i \nsuoi nativi caratteri mineralogici e le sue stratificazioni, \nsino al punto da figurare, dove un diaspro, dove uno \nschisto argillo rossastro sparso di noccioli di quarzo e \ndove una qualità di gabbro rosso-scuro. – Coi frammenti \npoi di quella calcaria plutonizzata, dello schisto \nmadreporico e della roccia quarzosa si formò costà una \nspecie di verrucano, consistente in una breccia legata \ninsieme da un sugo siliceo, la quale s'impiega per macine. \nTale è quella che cuopre il poggio alle spalle di \nPort'Ercole, sulla cui eminenza esiste la fortezza della \nStella, e nel suo fianco furono aperte le cave per le stesse \nmacine. \nIl gesso è un'altra pietra insinuatasi nel promontorio \nArgentaro, come ne’monti del Fivizzanese, fra la calcaria \nfetida e cavernosa (Vedere FIVIZZANO Comunità), \noppure in filoni fra la breccia suddetta. Tale è il gesso \ncandidissimo che manifestasi nel fianco esterno \ndell'Argentaro, alla cala delle Colonne, di Calapiatti, \n\nCala grande ecc. \nDal lato interno del promontorio voltato dalla parte dello \nstagno e del continente le rocce nettuniane veggonsi meno \nalterate di quello che lo siano dirimpetto al mare; poiché \ndal lato dello stagno quelle massicce sono rarissime o vi \nmancano affatto. Se a tali circostanze geologiche, ripetute \nin molti poggi lungo il littorale toscano, voglia accoppiarsi \nl'altro fenomeno, che le isole dirimpetto all'Argentaro \nsono formate di rocce eminentemente cristalline, di \ngraniti, serpentine ecc., presentasi alla mente del \nnaturalista l'idea che il fatto della plutonizzazione delle \nrocce nettuniane lungo il littorale toscano possa essere \nprovenuto dalla parte del mare Mediterraneo, e che il \npromontorio, i due istmi e la lingua di terra, quelli che \ncircondano, questa che serve di base alla città di Orbetello, \nsiano tutti contemporanei all'emersione delle isole \ndell'Elba, di Monte Cristo, del Giglio, di Giannutri ecc., \ndalle quali sue ultime il promontorio Argentaro non è \ndiviso che mediante un avvallamento, da cui si formò e \nche costituì un canale marittimo della larghezza di 10 a 12 \nmiglia. \nIl clima del territorio Orbetellano è temperato in quasi \ntutte le stagioni dell'anno, saluberrimo nel promontorio \nArgentaro, sufficientemente sano negl'istmi che alla \nterraferma lo congiungono, e dentro la città di Orbetello, \nsiccome può vedersi dal Quadro della sua popolazione, la \nquale nel breve periodo di 24 anni si è quasi raddoppiata. \nE tutto ciò ad onta che la città manchi di buone cisterne e \ndi fonti pubbliche, ragione per cui molte comode famiglie \nfinora si provvidero con dispendio attingendola e \ntrasportandola in barili dal vicino promontorio. \nL'aria però è infesta tra il luglio e l'ottobre quasi da per \ntutto altrove nel territorio di terraferma spettante alla \nComunità di Orbetello; dondeché all'Ansedonia, a \nTalamone, alla Torre delle Saline, a quella della Tagliata o \ndi S. Biagio, e in tutta la contrada di Macchia Tonda, al \npari che ne’poggi prossimi a quella spiaggia, nell'estate \nrestano quasi deserti di abitanti, e quei pochi che vi \nstanziano si gonfiano come otri e si fanno gialli come \nramarri. \nQuindi è che la coltivazione della campagna Orbetellana, \nse si eccettua il poggio di S. Angelo in terraferma ch'è \nsparso di vigneti, e nel promontorio i contorni di \nPort'Ercole, ma specialmente quelli del Porto S. Stefano, i \ncui colli, a fatica e con grande industria coltivati ad \nanfiteatro, sono ricchi di frutta e di agrumi squisitissimi, \ntutto il restante della campagna Orbetellana quando non è \narata per la sementa del grano, resta abbandonata alla \nnatura per alimentare molte vacche braide, e vaganti \nmandre di cavalli. \nPerò il bestiame lanuto vi trova copioso e buon \nnutrimento; sicché la pecuaria costituisce costà uno dei \nmaggiori prodotti agronomici, cui succede per fruttato \nsecondo quello delle piante boschive d'alto fusto. \nConsistono esse per la maggior parte in querce Sughere, \npiante antiche ed indigene della Maremma, dalle quali era \ncoperta una vasta porzione del territorio orbetellano sino \nal torrente Chiarone; innanziché molte foreste venissero \ntagliate per farne dogherelle, e bruciate onde convertirle in \ncarbone o in cenere da potassa. \nNon parlerò delle copiosissime, spinose ed incomode \nmarruche, di cui il littorale in discorso, per asserto di \n\n\n\nPolibio, fino dal sesto secolo di Roma era sparso; mentre \nla Maremma nei primi secoli dell'impero era ridotta tutta \nselvosa o agreste, nel modo che fu asserito da Flavio \nVospisco nella vita dello Imperatore Aureliano. \nNon meno antiche lungo il littorale sono le selve di Pini, \ntuttora superstiti nei due istmi e in qualche altro punto \ndella spiaggia orbetellana. \nFra le piante selvatiche più rigogliose del promontorio \nArgentaro sono da annoverarsi le Sabine, (Juniperus \nSabina) le quali dalla parte della marina vi crescono in \ncopia e cotanto vigorose da gareggiare con gli alberi assai \nvegeti di alto fusto. \nAltronde nei luoghi più depressi ed umidi di terraferma \nalligna la pianta del Saracchio (Arundo Ampelodesmos) \npianta utilissima, che gli Orbetellani lavorano e \nimpiegano in molti usi; cioè, le foglie per fabbricarne \ncorde e reti ed i suoi fusti per uso di spazzole, stoje, \ntappeti, pianelle ecc. \nEntrasi nella città di Orbetello per la porta di terra difesa \nda antiporto da un canale e dalla fortezza contigua, isolata \nmediante ponte levatojo; la quale porta essendo di piazza \nd'armi si chiude alla prima ora di notte. Anche nell'altra \nestremità dov'è la porta a mare avvi una piazzetta d'armi \nrecinta da caserme militari. – Una larga e diritta strada \ndivide per lo lungo la piccola città fornita di due altre vie \nquasi parallele. Nel centro esiste una piazza quadrata detta \nil Bivacco. In altra piazza più piccola detta della Colonna \nvi è la casa del Comune. La più grande di tutte è la piazza \nd'armi presso la porta di terra; e poco lungi di là sulle \nmura della città che guardano a levante sorge lo spedale \nda pochi anni ingrandito, meglio amministrato e reso \ncapace di cento e più letti. Fu questo spedale eretto verso \nil 1500, dotato e diretto da una Compagnia laicale di S. \nCroce; che poi vi richiamò i Frati de’Ben Fratelli, stati \nsoppressi nel principio di questo secolo, quando vi \nsubentrò il magistrato comunale. \nVi erano in città due conventi di religiosi, uno di \nFrancescani Conventuali, l'altro di Clarisse, il primo \nsoppresso, l'altro esistente e fondato nel 1615, oltre un \nterzo di Passionisti situato sul Monte Argentaro con \ndisgiunto locale pel Noviziato. I quali ultimi religiosi \naumentarono sensibilmente dopo la ripristinazione; \npoiché nel 1833 erano 36, e nel 1840 se ne contavano 50. \nL'epoca della riedificazione della chiesa principale di \nOrbetello risale all'anno 1370. Essa fu eretta in collegiata \nnel settembre del 1582 con bolla del Cardinale Alessandro \nFarnese, abate Commendatario delle Tre Fontane, con \nuna dignità, quella cioè dell'arciprete priore, e quattro \ncanonici coadiutori. In seguito vi fu aggiunta la dignità \ndel vicario dell'abate Commendatario. – Questa pieve ha \nuna sola chiesa filiale nella cura di S. Stefano. Essa fu più \nvolte abbellita anco sotto il governo della Repubblica \nsanese, cui ci richiamano gli affreschi del Cavalier Nasini. \nVi è una cappella interna molto ricca d'ornati, il tutto stato \nrecentemente restaurato. \nRisiedono in Orbetello un medico ed un chirurgo \ninfermiere con due maestri di scuola, uno per gli elementi, \nl'altro per le belle lettere. Inoltre un medico e un chirurgo \nsono in Porto S. Stefano e in Port'Ercole, e un medico-\nchirurgo a Talamone. \nOltre i capi d'Ufizio da principio rammentati esiste in \nOrbetello una cancelleria comunicativa, che serve a \n\nquesta sola Comunità. – La conservazione delle Ipoteche e \ni tribunali di prima e seconda Istanza sono nella città di \nGrosseto. \n \nQUADRO della popolazione della Comunità di \nORBETELLO a tre epoche diverse dopo la sua riunione al \nGranducato. \n \n- nome del luogo: ORBETELLO, titolo della chiesa: S. \nMaria Assunta (Prioria, Arcipretura, Collegiata), diocesi \ncui appartiene: Abate delle Tre Fontane- Nullius, \npopolazione anno 1818 n° 1859, popolazione anno 1833 \nn° 2291, popolazione anno 1840 n° 2848 \n- nome del luogo: Port’Ercole (Prioria, Arcipretura, \nCollegiata), titolo della chiesa: S. Erasmo (Prioria), \ndiocesi cui appartiene: Sovana, popolazione anno 1818 n° \n370, popolazione anno 1833 n° 391, popolazione anno \n1840 n° 491 \n- nome del luogo: Porto S. Stefano, titolo della chiesa: S. \nStefano (Prioria), diocesi cui appartiene: Abate delle Tre \nFontane- Nullius, popolazione anno 1818 n° 1459, \npopolazione anno 1833 n° 1984, popolazione anno 1840 \nn° 2578 \n- nome del luogo: Talamone, titolo della chiesa: S. Maria \nAssunta (Pieve Arcipretura), diocesi cui appartiene: \nSovana, popolazione anno 1818 n° 105, popolazione anno \n1833 n° 157, popolazione anno 1840 n° 164 \n \n- Totale abitanti anno 1818 n° 3793 \n- Totale abitanti anno 1833 n° 4823 \n- Totale abitanti anno 1840 n° 6081",
    "original_title": "ORBETELLO",
    "page": 469,
    "slug": "orbetello",
    "byte_offset": 2953033
  },
  {
    "context": "(Urbiccianum) nella Valle del Serchio.",
    "title": "ORBICCIANO",
    "body": "– \nVillaggio già Castello con chiesa parrocchiale (S. Giorgio) \ncui fu da lunga mano unita l'altra di S. Lorenzo a \nOrbicciano, entrambe filiali della pieve di S. Reparata a \nMonsagrati , nella Comunità Giurisdizione e circa miglia 6 \na scirocco-levante di Camajore, Diocesi e Ducato di \nLucca. \nRisiede nella faccia orientale di Monte Magno sulla ripa \nsinistra del torrente Freddana presso la strada provinciale \nche varca quel poggio per scendere a Camajore. \nDella chiesa di S. Giorgio a Orbicciano è fatta menzione \nin una carta dell'Arch. Arciv. di Lucca dell'anno 967, nella \nquale trattasi di una permuta di beni della chiesa suddetta \nfatta dal vescovo Aghino con Inghifredo del fu Sichifredo \nde’nobili di Monte Magno di Versilia. – (MEMOR. \nLUCCH. T. IV. P. II.) \nFuvvi in Orbicciano un fortilizio innalzatovi dal Comune \ndi Lucca per tenere in soggezione quei valvassori, o nobili \ndi contado durante le guerre fra le Repubbliche italiane e \nl'Imperatore Federigo I, il quale imperande nel 1183 gli \nabitanti di Orbicciano giurarono fedeltà ai consoli di \nLucca. – (PTOLOM. LUCENS. Annal.) \nLa parrocchia de'SS. Giorgio e Lorenzo a Orbicciano nel \n1832 contava 368 abitanti.",
    "original_title": "ORBICCIANO",
    "page": 480,
    "slug": "orbicciano",
    "byte_offset": 3026070
  },
  {
    "context": "nel Val d’Arno inferiore.",
    "title": "ORBIGNANO DI LAMPORECCHIO",
    "body": "– Casale con chiesa parrocchiale (S. Maria) nel \npiviere, Comunità e circa un miglio a scirocco di \n\n\n\nLamporecchio, Giurisdizione e Diocesi di Pistoja, \nCompartimento di Firenze. \nSiede sulla pendice meridionale del Monte Albano fra le \nprime sorgenti del torrente Vincio, quasi un miglio e \nmezzo distante dalla sommità del monte prenominato, \naltrimenti detto del Barco. \nFu questo paese nei secoli intorno al mille soggetto ai \nvescovi di Pistoja anche nel temporale insieme col \nCastello di Lamporecchio, di cui Orbignano seguitò \ncostantemente la sorte; comecché esso fosse uno di \nque’tanti feudi de’conti Guidi confermato loro da tre \nprivilegj imperiali. – Vedere LAMPORECCHIO. \nCon sentenza del 4 novembre 1368, il potestà di Firenze \ncondannò per ribellione al taglio della testa diversi \nPistojesi, fra i quali un Zima, da non confondersi però col \nZima di Pistoja della Novella del Boccaccio (Giorn. II \nNov. X, a ciò stati mossi dai Vergiolesi, che si erano \nraccolti in Orbignano con animo di ribellare il Comune di \nVinci e darlo in mano ai Pisani. La qual cosa sarebbe \nforse avvenuta, se gli uomini di Orbignano, fedeli alla \nSignoria di Firenze, non avessero scoperto e fatto \ndisperdere l'agguato. – (MANNI, Sigilli antichi, Vol. CV. \nSigillo 8). \nLa chiesa di S. Maria di Orbignano si è dubitato che \npotesse corrispondere a quella di S. Maria in Abatisco \nrammentata in un placito pronunziato in Pistoja nel \nnovembre del 1046 da Ghiberto conte di detta città e da \nMartino Vescovo in una causa fra Ildebrando del fu \nGuido, Riffredo, chiamato Groffiletto figlio di Suffrido, \nsignori di Maona da una parte, e l'abate coi monaci di S. \nBartolomeo di Pistoja dall'altra parte, i quali ultimi \nreclamavano dai primi alcuni beni della chiesa di S. Maria \nin Abatisco. – Vedere MAONA. \nLa parrocchia di S. Maria in Orbignano nel 1833 contava \n645 abitanti.",
    "original_title": "ORBIGNANO DI LAMPORECCHIO",
    "page": 480,
    "slug": "orbignano-di-lamporecchio",
    "byte_offset": 3027326
  },
  {
    "context": "(Urcia e Urcius fl.) ",
    "title": "ORCIA",
    "body": "– Grossa fiumana che porta \ncomunemente il nome di fiume e che partecipa la sua \ndenominazione ad una valle secondaria, tributaria di \nquella dell'Ombrone sanese. \nNon intratterrò i lettori sull'etimologia del nome d'Orcia, \nche alcuni supposero provenuto dalla famiglia Urcia, \nnella guisa che fecero derivare il vocabolo del fiume \nOmbrone dai popoli Umbri che in coteste parti innanzi gli \nEtruschi fecero abitare. Dirò bensì che l'Orcia è quella \nvadosa fiumana rammentata in un privilegio concesso \ndall'Imperatore Lodovico Pio alla badia di S. Antimo \npresso Montalcino sotto nome di Vadus Ursus, indizio \nnon dubbio che sino d'allora era qualificata per Vado, \nmancando di ripe e spagliando le sue acque per la valle. Il \nqual difetto, per esser comune alla Magra, fu da Lucano \nanco questa qualificata al pari dell'Osa vadosa , quando \nnella sua Farsaglia cantò: \n \nNullasque vado qui Macra moratus \nAlnos, vicinae percurrit in aequora Lunae. \n \nL'Orcia ha la sua origine sulle spalle voltate a ponente del \nMonte Pisis o di Cetona, ad una elevatezza di circa 1600 \nbraccia sopra il livello del mare. Da quell'altura essa per \nvarii rivi scende precipitosa da scirocco a maestrale, nella \n\nvalle lasciando a destra la badia a Spinetta e a sinistra il \ncastello di Radicofani, donde proviene il torrente \nGucenna, che è il primo tributario capace d'ingrossare \nl'Orcia poco innanzi che la detta fiumana da un'altra \ninsenatura più occidentale dello stesso monte di \nRadicofani riceva il torrente Landola , e quindi alquanto \npiù in basso, presso S. Pietro in Campo, dalla parte di \nlevante il fosso Gragnano che proviene da Castiglion del \nTrinoro, e due miglia più avanti il torrente Miglia che \nscende dalle Foci del Castelluccio, mentre dopo quasi \naltre due miglia dal lato opposto vi confluisce il grosso \ntorrente del Formone che parte dallo Zoccolino sopra i \nbagni di S. Filippo nella faccia settentrionale del \nMont'Amiata. \nA questa confluenza l'Orcia, più vado che fiume, \nspaziando si dilata in ampio letto e vagando qua e là \nattraversa, da un lato campagne argillose e semente a \ngrano o sodaglie sparse di ciottoli trascinati dalla \nmontagna, finché va ad investire la gola fra la Rocca \nd'Orcia e i Bagni di Vignone dopo avere accolto a destra il \ntorrente Tresa che scende dalla schiena dei poggi di \nMontepulciano, il fosso Sambuco che viene da Pienza e il \nRigo tra Pienza e S. Quirico; mentre alla sua sinistra, \npassata la Rimbecca, vi confluisce il torrente Vellora dopo \naver raccolto le acque fluenti dal fianco settentrionale dei \npoggi di Campiglia d'Orcia, ed il torrente Onzola che entra \nnella fiumana alla posta de’cavalli della Poderina \ndirimpetto al Rigo prenominato. \nA questo punto l'Orcia trova una forte barriera che obbliga \nle sue acque a passare per una profonda gola formata a \ndestra del poggio de'Bagni di Vignone, a sinistra da quelli \ndella Rocca e di Castiglion d'Orcia, fra i quali si avanzano \nle sue acque nella direzione di libeccio. \nCostà l'Orcia passa sotto un ponte nuovo di pietra che è \nl'unico fatto attraverso della fiumana, dove passa la strada \nRegia romana. Esso è stato rifatto nel secolo attuale un \nquarto di miglio distante dal primo, che fu abbattuto dalle \npiene del fiume dopo quasi tre secoli di età. \nAppella all'origine di detto ponte una lettera di \nBaldassarre Peruzzi architetto del governo di Siena in data \ndel 28 novembre 1528, pubblicata nel Vol. II del \nCarteggio di Artisti del testé defunto Gio. Gaye. In questa \nlettera il Peruzzi indica alla Signoria la spesa cui poteva \nascendere la costruzione di quel ponte sull'Orcia, la sua \nmisura per farlo di un solo arco, di braccia 10 di corda, e \nbraccia 23 di vuoto, con le bipe di 8 braccia quadre da \nogni banda, e grosse braccia 8, e al cui folta doveva esser \nlunga braccia 26, larga braccia 10, e grossa braccia 2, ed il \nparapetto alto braccia 1 e 1/2 lungo fra tutte due le bande \nbraccia 90 e grosso 1/4 di braccia. \nTutta cotest'opera a quell'età fu calcolata non potesse \noltrepassare 340 ducati. Quale differenza fra le spesa di un \nsimil ponte nel 1528 e l'altra del 1812, quando fu rifatto il \nnuovo, più bello e più grandioso sull'ingresso della gola di \nRocca d'Orcia! \nEntrata la fiumana nella gola preaccennata percorre \nsinuosa fra le scogliere della Rocca e di Castiglione vicino \na quelle di Vignone e Ripa d'Orcia, al di là delle quali \nincontra la base australe dei colli di Montalcino, ai di cui \npiedi accoglie l'altra fiumana dell'Asso che vien dal lato di \nsettentrione. Appena l'Orcia si è accoppiata all'Asso, \nprende la direzione di ostro fino a che torna in quella di \n\n\n\nponente dirimpetto alla villa signorile di Velona sotto il \npoggio di Castelnuovo dell'Abate. \nCostà si marita all'Orcia il pingue fiumicello Ente dopo \naver accolto nel suo letto lo Zancone proveniente dal \nMonte Laterone, e il Vivo che nasce sul Mont'Amiata. \nDopo cotesta unione l'Orcia serpeggiando ora a maestrale \nora a libeccio si svincola fra i poggi di Castelnuovo \ndell’Abate a destra e quelli di Montenero, che sono alla \nsinistra, finché passata di là da Montenero, l'Orcia \ndirigendosi a ponente si spazia fra le campagne della \nComunità di Cinigiano che bagna al suo ostro, e le \nestreme pendici di S. Angelo in Colle e del Poggio alle \nMura, entrambi del territorio di Montalcino che l'Orcia \nlambisce a settentrione. Così strada facendo la fiumana \narriva dirimpetto a Mont'Antico, sotto cui passa il fiume \nOmbrone, col quale l'Orcia si accomuna dopo aver \npercorso circa 30 miglia di cammino e dopo avere quasi \nsempre passeggiato sopra un letto amplissimo senz'argini \nartificiali, e con un solo ponte di pietra che la fiumana \ncavalca. \nL'estensione della contrada spettante a questa valle \nsecondaria, della quale come dissi all'Articolo \nOMBRONE SANESE, fanno parte le Valli minori \ndell'Asso e dell'Ente, non dev'essere minore delle 500 \nmiglia quadrate, essendoché nella sua maggior lunghezza \nda settentrione a ostro, partendo dalla sommità di \nMontalceto fino a Radicofani vi è la distanza di 21 gradi \ndi latitudine; e da ponente a levante, cioè, dalla sua bocca \nalla cima del Monte di Cetona si contano 30 gradi di \nlatitudine. \nSono comprese nella Val d’Orcia per intiero 5 Comunità \ndel Granducato, cioè: 1. Abbadia S. Salvadore, 2. \nArcidosso , 3. Castel del Piano, 4. Castiglion d'Orcia, 5. \nCinigiano . Inoltre entrano in parte dentro questa \nmedesima valle le Comunità di Montalcino , di Pienza , di \nS. Quirico, e di Radicofani. \nRispetto alla storia fisica ed economica del territorio \ncompreso nella Valle dell'Orcia veggasi il suo Articolo \nVAL D’ORCIA.",
    "original_title": "ORCIA",
    "page": 481,
    "slug": "orcia",
    "byte_offset": 3029284
  },
  {
    "context": "",
    "title": "ORCIA (CAMPIGLIA D’)",
    "body": "– Vedere CAMPIGLIA D’ORCIA.",
    "original_title": "ORCIA (CAMPIGLIA D’)",
    "page": 482,
    "slug": "orcia-campiglia-d",
    "byte_offset": 3035995
  },
  {
    "context": "",
    "title": "ORCIA (CASTIGLION D’)",
    "body": "– Vedere CASTIGLIO D’ORCIA.",
    "original_title": "ORCIA (CASTIGLION D’)",
    "page": 482,
    "slug": "orcia-castiglion-d",
    "byte_offset": 3036057
  },
  {
    "context": "",
    "title": "ORCIA (CASTIGLIONCELLO D’)",
    "body": "– Vedere CASTIGLIONCELLO DEL TRINORO.",
    "original_title": "ORCIA (CASTIGLIONCELLO D’)",
    "page": 482,
    "slug": "orcia-castiglioncello-d",
    "byte_offset": 3036120
  },
  {
    "context": "",
    "title": "ORCIA (RIPA D’)",
    "body": "– Vedere RIPA D’ORCIA.",
    "original_title": "ORCIA (RIPA D’)",
    "page": 482,
    "slug": "orcia-ripa-d",
    "byte_offset": 3036197
  },
  {
    "context": "",
    "title": "ORCIA (ROCCA D’)",
    "body": "– Vedere ROCCA D’ORCIA.",
    "original_title": "ORCIA (ROCCA D’)",
    "page": 482,
    "slug": "orcia-rocca-d",
    "byte_offset": 3036248
  },
  {
    "context": "(Urcianum e Ursianum) fra la Val di Tora e la  Val di Fine nelle colline pisane.",
    "title": "ORCIANO",
    "body": "– Castello capoluogo di \nComunità con chiesa plebana (S. Michele) già filiale della \n\npieve di Scotriano, nella Giurisdizione di Rosignano, \nDiocesi e Compartimento di Pisa. \nRisiede in amena situazione sulla cresta delle colline \nsuperiori pisane, le quali dalla foce settentrionale \nacquapendono nella Val di Tora, e dalla parte opposta \nfluiscono nel fiumicello Fine, una delle sue origine sul \npoggio di Orciano. Michele a Orciano, essendo \nquest'ultima chiesa stata assegnata alla pieve di Santa \nLuce dopo che nel 1476 la stessa chiesa parrocchiale fu \nper qualche tempo addetta a quella di Lorenzana. \nTrovasi cotesto castello fra il grado 43° 3' di latitudine e il \ngrado 28° 10' 2\" di longitudine, 8 miglia a libeccio di Lari, \nquasi 10 miglia a ostro di Colle Salvetti; 20 miglia da Pisa \nnella stessa direzione; 6 miglia a ponente di Chianni; 8 a \nsettentrione di Rosignano, e 12 miglia a levante-scirocco \ndi Livorno. \nIl paese di Orciano, già Ursiano è rammentato in una carta \npisana scritta nel gennajo 765, la quale tratta della \ndonazione fatta da un tale Argenzio figlio del fu Audualdo \nalla chiesa di S. Margherita di Pisa nelle mani \ndell'arciprete Aluarto, di beni consistenti segnatamente in \nuna casa massarizia o colonica con annesso podere \nlavorato da Liutperto e sua famiglia, con tutte le cose \nmobili, immobili e semoventi, ad essa casa annesse, i \nquali beni si dichiarano situati in loco Colline, que vocatur \nUrsiano. – (MURATORI, Ant. M. Aevi T. III.) \nDa una sentenza del potestà di Pisa del 9 novembre 1323 \nsi rileva qualmente allora i Comuni di Orciano e di \nScotriano erano uniti, lo che dà a congetturare che fino da \nquell'epoca il popolo della pieve matrice di Orciano, \nsituata in luogo detto tuttora la Pieve Vecchia , fra la Via \nEmilia e il castello di Orciano, fosse unito a quest'ultima \nparrocchia. È altresì vero che la parrocchia di S. Giovanni \nBattista a Scotriano non restò soppressa che nel 1575, \nnella qual circostanza furono assegnati i suoi beni al \nseminario arcivescovile di Pisa. Contuttociò il fonte \nbattesimale non prima del 1786 fu eretto nella chiesa di S. \nMichele a Orciano; la quale fu quasi di pianta rifabbricata \nnel 1714, nella cui circostanza l'antica venne capovoltata e \nallungata di alcune braccia. \nLa parrocchia d'Orciano oltre la Pieve vecchia di \nScotriano, ora semplice oratorio, abbraccia tutta la \ncomunità omonima, la quale fece parte della giurisdizione \ncivile e criminale di Lari fino all'anno 1630, quando \nquesto paese fu eretto in feudo con titolo di marchesato \nmediante diploma del 19 aprile di detto anno, e conferito \ndal Granduca Ferdinando II a Roberto degli Obizzi da \nPadova suo cavallerizzo maggiore per continuarlo ne’suoi \nfigli e discendenti in linea mascolina. Attesa la morte del \ndetto Roberto senza figli e successori maschi legittimi, il \nGranduca medesimo con il diploma del 1 maggio 1652 \nconcesse il feudo di Orciano a Pio Enea degli Obizzi figlio \nnaturale del primo investito ed ai di lui discendenti \nmaschj, a pro de'quali cotesto marchesato si mantenne \nsino alla soppressione dei feudi granducali, ed a questi nel \n31 luglio 1702 un Tommaso, cui succedé nel 29 luglio \n1759 il Marchese Ferdinando degli Obizzi, e finalmente \nnel 29 maggio 1771 un altro Tommaso Obizzi, che fu \nl'ultimo marchese di Orciano; il quale nel 1783 riconsegnò \nil feudo alla corona granducale che ne costituì una \ncomunità sottoponendola di nuovo alla giurisdizione di \nLari, dalla quale fu staccata dopo l'erezione del vicariato \n\n\n\ndi Rosignano. \n \nCENSIMENTO della popolazione della Parrocchia e \nComunità di ORCIANO a quattro epoche diverse, divisa \nper famiglie. \n \nANNO 1551: Impuberi maschi -; femmine -; adulti \nmaschi -, femmine -; coniugati dei due sessi -; \necclesiastici dei due sessi -; numero delle famiglie 24; \ntotalità della popolazione 98. \nANNO 1745: Imp uberi maschi 37; femmine 42; adulti \nmaschi 46, femmine 48; coniugati dei due sessi 33; \necclesiastici dei due sessi 1; numero delle famiglie 43; \ntotalità della popolazione 207. \nANNO 1833: Impuberi maschi 130; femmine 119; adulti \nmaschi 111, femmine 86; coniugati dei due sessi 268; \necclesiastici dei due sessi 3; numero delle famiglie 119; \ntotalità della popolazione 717. \nANNO 1840: Impuberi maschi 162; femmine 118; adulti \nmaschi 112, femmine 110; coniugati dei due sessi 282; \necclesiastici dei due sessi 3; nume ro delle famiglie 128; \ntotalità della popolazione 787. \n \nComunità di Orciano. – Il territorio di questa Comunità \noccupa una superficie di 3454 quadrati agrarj, 117 dei \nquali spettano a corsi d'acqua e a pubbliche strade. \nNel 1833 vi si trovavano 717 abitanti a proporzione di \ncirca 180 individui per ogni miglia toscane quadr. toscano \ndi suolo imponibile. \nLa figura iconografica del territorio comunitativo di \nOrciano si accosta a quella di un triangolo equilatero con \nuna base a settentrione-maestrale e l'angolo opposto a \nostro-scirocco. \nConfina con quattro Comunità. Dal lato di libeccio ha di \nfronte il territorio di Colle Salvetti, a partire dall’angolo a \nmaestrale nella direzione di scirocco mediante il torrente \nSalvalano che scende da Colognoli nella via Emilia per \navviarsi nel fiume Fine; quindi mediante il torrente \nmedesimo si avanza al di là di un borro suo confluente \nsinistro, appellato Barbalunga . Allora il territorio di \nOrciano lascia alla sua destra il torrente Salvalano , e \ncambiando direzione da scirocco a grecale trova di fronte \nil territorio comunitativo di Santa Luce, con il quale sale \nle colline che propagansi a ostro di Orciano, donde poi \nper termini artificiali perviene nel poggio Gaddo, sul \nquale dal lato stesso sottentra a confine la Comunità di \nLorenzana. Con essa Comunità questa d'Orciano \nformando il terzo angolo volta faccia da scirocco a \nsettentrione-maestro e percorre per termini artificiali sino \na quello del borro di S. Biagio, o delle Mandriacce, dove \nviene a confine la Comunità di Fauglia. \nCon quest'ultima il territorio di Orciano s'incammina, da \nprimo nella direzione da levante a ponente sul poggio di \nColle Pinzuti fino al Fonte di Pozzavilla, quindi ripiega \nverso maestrale per arrivare sull'angolo dove sono i tre \ntermini, sul fosso Conella presso la confluenza nel \nSalvalano . \nNon esistono dentro questa comunità monti nè grandi \ncorsi d'acqua, sebbene dalla faccia meridionale delle \ncolline di Orciano scaturisca, come dissi, la fiumana Fine \ne dalla schiena opposta la Tora. \nNon vi passano neanche strade rotabili, qualora si eccettui \n\nun piccolo tratto della strada Maremmana o Emilia, che \npercorre una tangente del suo territorio, al bivio dove dalla \nstrada medesima si stacca la via comunitativa pure \nrotabile, la quale per Vallegandi e per la Pieve vecchia di \nScotriano mena al Castello di Orciano. – Vedere \nSCOTRIANO (PIEVE DI). \nIl suolo della comunità di Orciano spetta quasi tutto al \nterreno terziario subappennino, e segnatamente alla marna \ncerulea conchigliare (mattajone). Le sue campagne sono \naride e scoperte nell'estate di vegetazione erbosa con \npoche piante arboree. Non vi sono praterie artificiali e \nstabili, mancano le boscaglie, e scarseggia per \nconseguenza il bestiame da frutto. Nella parte superiore \nper altro delle colline di Orciano, essendo quella vestita di \ntufo, ultimo deposito marino, vi prosperano assai bene gli \nolivi, le viti e gli alberi pomiferi. Nelle piagge marnose il \nmaggiore, se non è forse l'unico raccolto, si limita alle \ngranaglie. \nLa Comunità di Orciano mantiene un medico e un maestro \ndi scuola. \nNon si praticano costà ne mercati settimanali, nè fiere \nannuali. \nAttualmente la popolazione di Orciano, tanto per la \ngiurisdizione civile come per la criminale, dipende dal \nvicario R. di Rosignano, dov'è anche la sua cancelleria \ncomunitativa; l'uffizio del Registro è in Lari, la \nconservazione delle Ipoteche e il tribunale di Prima \nIstanza sono in Livorno, quello di Appello in Pisa. \nPer la popolazione vedasi il Quadro qui sopra.",
    "original_title": "ORCIANO",
    "page": 482,
    "slug": "orciano",
    "byte_offset": 3036301
  },
  {
    "context": "in Val d’Era.",
    "title": "ORCIATICO",
    "body": "– Castello con pieve \narcipretura (S. Michele) nella Comunità e circa 3 miglia \ntoscane a ostro di Lajatico, Giurisdizione di Peccioli, \nDiocesi di Volterra. Compartimento di Pisa. \nÈ situato sopra un poggio, alle cui falde occidentali scorre \nil torrente Fosse, mentre la base orientale è lambita dal \nFossecchia, entrambi confluenti nel Ragone, che egli \nstesso è tributario dell'Era circa un miglio a levante di \nLajatico. \nLe vicende storiche di Orciatico , che alcuni confusero con \nquelle di Orciano delle Colline pisane, furono indicate \nall’Articolo Lajatico, di cui il primo Castello dal secolo \nXII seguitò costantemente la sorte, cioè, dopo che \nentrambi i castelli furono assegnati al vescovo volterrano \nIldebrando de’Pannocchieschi. Ivi fu accennata l'epoca e il \nmotivo per cui la Rep. Fior. fece smantellare la fortezza di \nOrciatico (anno 1434) cioè 29 anni dopo che Pietro \nGaetani nobile pisano, essendosi impadronito dei castelli \ndi Lajatico, di Orciatico e di Pietra Cassa, mediante \ntrattato dell’11 gennajo 1405 consegnò quei castelli alla \nRep. Fiorentina, la quale in ricompensa dichiarò cittadini \nGuelfi fiorentini il suddetto Pietro Gaetani, Checco suo \nfratello, Galeazzo suo figlio, e Gaetano di mess. \nBartolommeo Nanni di Baldo, tutti della famiglia Gaetani \ncoi loro discendenti. I quali furono esentati da tutte le \ngravezze, meno quella del testatico, ch'era di due fiorini \nl'anno; ed esclusa la facoltà di poter essi acquistare luoghi \ndi Monte in Firenze. Ottennero nel tempo stesso il \nprivilegio dell'arme, fu assegnata a Pietro Gaetani \nun'annua pensione di fiorini 500, e dopo la sua morte di \nfiorini 100 a ciascuno de’suoi figli. Inoltre se gli \n\n\n\nconsegnarono alcune case nel popolo di S. Trinita in \nFirenze, e altri beni posti a Peccioli, in Catignano e a Pava \nin Val d’ Era, per l’annuo censo di 25 fiorini. \nA Checco Gaetani poi furono dati certi poderi nel comune \ndi Fabbrica in Val d’Era, appartenuti a Benedetto \nGambacorti, e poi a Michele di Carlo Strozzi. Finalmente \nlo stesso Checco dalla Signoria di Firenze fu fatto \ncavaliere, ragion per cui gli fu dato il titolo di nobile, o \nMessere. \nAllora fu che gli abitanti di Orciatico si sottomisero \nformalmente al Comune di Firenze mediante istrumento \ndel 2 aprile 1406. \nLa pieve di Orciatico all’epoca del sinodo volterrano del \n1356 aveva sotto la sua giurisdizione le soppresse chiese \ndi Montezzano e di Pietra Cassa, l'ultima delle quali fu \nincorporata insieme coi beni alla chiesa plebana di \nOrciatico. \nLa parrocchia di S. Michele a Orciatico nel 1833 contava \n687 abitanti.",
    "original_title": "ORCIATICO",
    "page": 483,
    "slug": "orciatico",
    "byte_offset": 3044435
  },
  {
    "context": "nella Valle del Serchio.",
    "title": "ORCIGNANO, ORSIGNANO e ORZIGNANO",
    "body": "– Vedere ORSIGNANO DE’BAGNI DI PISA.",
    "original_title": "ORCIGNANO, ORSIGNANO e ORZIGNANO",
    "page": 484,
    "slug": "orcignano-orsignano-e-orzignano",
    "byte_offset": 3047089
  },
  {
    "context": "in Val di Nievole.",
    "title": "ORENTANO",
    "body": "Grosso Villaggio con \npieve (S. Lorenzo) e una dogana nuova di terza classe \nnella Comunità e circa 8 miglia toscane a maestrale di \nSanta Croce, Giurisdizione di Castel Franco di sotto, \nDiocesi di Sanminiato, già di Lucca, Compartimento di \nFirenze. \nSiede in pianura sulla gronda orientale del padule di \nBientina, dirimpetto alla fossa che entra nel lago fra la \ndogana di Botronchio che è a settentrione e quella del \nGrugno posta al suo ostro, in mezzo ad una estesa pianura \ncoperta di ubertose pasture, di boschi o cerbaje e di vasti \npoderi. \nLe memorie più antiche di questo Villaggio s’incontrano \nnell'istrumento di dedizione all’abate di Sesto fatta l'anno \n848 dagli uomini di Orentano, col quale atto sottomisero \nessi, il territorio e chiesa loro alla giurisdizione di quei \nmonaci Benedettini; confermandone la dipendenza un \nprivilegio spedito nel 913 dall'imperatore Corrado I a \nfavore della badia predetta, sia rapporto ai vassalli del \nvillaggio di Orentano,come pure rispetto al diritto \naccordatogli della pesca nel Lago. \nPiù tardi però il Legato in Toscana per l'imperatore Arrigo \nVI avendo preso a mutuo da Ildebrando vescovo di \nVolterra mille marche d'argento per servizio dell’Impero e \ndello stesso Imperatore, per istrumento del 21 marzo \n1190, dato nel Borgo S. Genesio, rilasciò allo stesso \nvescovo il prodotto di tutti i redditi dovuti alla corona \nd'Italia dalla città di Lucca e da altri paesi della Toscana, \nfra i quali i tributi dovuti dagli abitanti del Galeno, di \nCappiano, Fucecchio, Orentano ecc. \nNel 19 gennajo 1271 in Orentano fu stipulata una scritta \nmatrimoniale, colla quale un tal Falconcello del fu \nAlbertino di detto luogo donava per ragion di nozze a \nSoffredinga figlia di Ammannato del fu Benintendi dello \nstesso paese sua futura sposa, una vigna posta nelle \nvicinanze del Castello di Orentano in luogo appellato, alla \n\ncasa della Badia. \nOtt'anni dopo per rogito del 20 febbrajo 1279 due sindaci \ndell'università di Orentano col consenso di tutti gli uomini \ndi quel Comune nominarono un loro sindaco, affinchè si \nrecasse a Fucecchio per sottomettersi a quel vicario e \npotestà a nome del suo Comune. – (ARCH. DIPL. FIOR. \nCarte della Com. di Fucecchio.) \nLe Comunità di Castel Franco, di Santa Croce e di \nFucecchio, a partire dall'anno suddetto fino ai tempi \nnostri, furono spesse fiate in lite fra loro per conto delle \npasture di Orentano, di Staffoli e del Galleno, e più volte \nfecero compromesso negli arbitri, i quali non sempre con \nsoddisfazione delle parti pronunziarono diversi lodi, \npubblicati in gran parte nell'Odeporico del Lami. Infatti il \nterritorio di Orentano ora faceva parte della Comunità di \nSanta Croce, ora di quella di Castel Franco. – Vedere \nCASTEL FRANCO DI SOTTO, FUCECCHIO, E \nSANTA CROCE. \nDa tali promiscuità di dominio avvenne, che la chiesa di \nOrentano soleva conferirsi alternativamente dalle \nComunità di Santa Croce, e di Castel Franco, finchè il \nSovrano tolse di mezzo scandali si fatti coll'avocare a sé la \nnomina del pievano della chiesa di S. Lorenzo a Orentano. \nAlla Fossa di Orentano, che per mezzo del padule \ncomunica col lago di Bientina , è stata di corto stabilita \nuna dogana di terza classe con la dipendenza da quella \ndell'Altopascio, a tenore della notificazione del 2 marzo \n1839. \nLa parrocchia di S. Lorenzo a Orentano nel 1831 contava \n1676 abitanti.",
    "original_title": "ORENTANO",
    "page": 484,
    "slug": "orentano",
    "byte_offset": 3047195
  },
  {
    "context": "",
    "title": "ORGIA nel Val d’Arno casentinese",
    "body": "– Casale perduto che \ndiede il titolo a una chiesa (S. Agata d'Orgia) nel piviere \ndi Romena, Comunità di Stia, Giurisdizione di \nPratovecchio, Diocesi di Fiesole, Compartimenro di \nArezzo. \nQuesto Casale del quale si fa menzione nell’islrumento di \nfondazione della badia di Prataglia, non saprei se debba \nconsiderarsi per quello stesso Orge rammentato nel \nprivilegio concesso nel 1148 dall'Imperatore Federico II ai \nconti Guidi di Battifolle: per quanto si sappia che un paese \ncol nome d’Orgia nel distretto del contado di Romena \nesisteva anche sulla fine del secolo XII, quando ivi era una \nchiesa sotto l’invocazione di S. Agata. – Vedere \nROMENA. \nÈ anche più incerto decidere se fu lo stesso di quel \nCastello d’Orzole rammentato in una carta di Camaldoli \nscritta nella pieve di Partina nel dì 1 marzo del 1118. – \n(ANNAL. CAMALD.)",
    "original_title": "ORGIA nel Val d’Arno casentinese",
    "page": 484,
    "slug": "orgia-nel-val-d-arno-casentinese",
    "byte_offset": 3050642
  },
  {
    "context": "(Orgiae Castr.)",
    "title": "ORGIA nella Val di Merse",
    "body": "– Castellare \ndi cui porta il nomignolo la parrocchia di S. Bartolommeo \nd'Orgia nella vicaria foranea di Rosìa, Comunità \nGiurisdizione e circa 5 miglia toscane a ostro di Sovicille, \nDiocesi e Compartimento di Siena. \nLa rocca del castello d'Orgia, attualmente ridotta a un \nresedio campestre della casa patrizia Piccolomini di Siena, \nè situata su di un risalto pittoresco di poggio da tre lati \nisolato dalle acque della Merse, perché spettante all'ultimo \nsprone di quelli che si propagano da S. Lorenzo di Merse \n\n\n\nsino alla confluenza del torrente Rosìa, che sotto il \nCastello d’Orgia alla Merse si marita. \nDell'antichità di questo Castello fanno prova molte carte \ndei secoli innanzi e dopo il mille, poiché non solo una \nchiesa sotto l'invocazione di S. Paolo nel Castello d'Orgia \nsino dal sec. XI era di padronato del Mon. di S. Eugenio \npresso Siena, siccome lo dimostra un privilegio di Arrigo \nIV dei 4 giugno 1081 a favore di quella badia, ma anche \nnel secolo VIII lo stesso cenobio possedeva beni in Orgia \nper donazione fatta dal suo fondatore Warnefrido conte \ndella città di Siena fino dall'anno 730. – Vedere \nABBAZIA DI S. EUGENIO. \nRapporto poi al dominio baronale del Castello d'Orgia, \nesso verso il secolo XI, se non prima, era pervenuto nella \npotente famiglia de’conti dell'Ardenghesca. \nInfatti allorchè cotesta illustre prosapia, dotava nel secolo \nXI la sua badia di S. Lorenzo sul Lanzo , detta \nvolgarmente dell’Ardenghesca, fra gli altri beni e \ngiurisdizioni che gli assegnò fuvvi anche la chiesa della \nSS. Trinità di Orgia con uno spedale ivi situato, sue \nattinenze e giurisdizioni annesse; le quali cose alla stessa \nbadia furono poi confermate dai pontefici Eugenio, \nAdriano, Alessandro, Lucio e Celestino terzi di quel \nnome. \nIn quanto al Castello d'Orgia, esso nel 12 marzo del 1167 \nfu raccomandato al Comune di Siena da diversi conti \ndella consorteria dell'Ardenghesca. Del qual castello però \nla Repubblica senese ben presto s’impadronì, per avere i \nconti Ardengheschi sul principio del sec. XIII aderito ai \nMontalcinesi mentre erano in guerra con il Comune di \nSiena. Allora fu che, dopo un lodo del 27 maggio 1202, le \npopolazioni d'Orgia, di Rosia, e di altre rocche e castella \ndi Val di Merse di pertinenza de’conti Ardengheschi \ndovettero giurare fedeltà alla Signoria di Siena, comecché \nquella sentenza conservasse il diritto baronale agli antichi \npadroni. Poco tempo per altro corse senza che costà \naccadessero nuove perturbazioni, e ciò fu nell'autunno \n(ERRATA: del 1226) del 1206, quando il Castello d' Orgia \ndagli Ardengheschi fu posto sotto il regime del vicario \nimperiale residente nella sua corte di S. Quirico. Contro la \nqual misura nel dì 16 novembre 1206, il potestà di Siena \nprotestava relativamente al Castello d'Orgia, mentre \ndall'altra parte il castellano di S. Quirico a nome del \nvicario imperiale con atto dello stesso giorno, mese ed \nanno, condonando le ingiurie fatte dal Comune di Siena, \nrilasciava le cose tolte agli abitanti del Castello d’Orcia e \nsue adiacenze. – (ARCH. DIPL. SANES. Kaleff. vecch. \nN.° 161 e 171). \nMa nelle guerre insorte nel 1332 fra i Sanesi ed i \nMassetani assistiti dai Pisani, un esercito di questi ultimi \nguidato dal capitano Ciupo Scolari fece scorreria sino in \nVal di Merse, dove mise a ruba e devastò i Castelli \nd'Orgia, di Rosia e molti altri paesi di quella contrada. \nAnche dopo la metà dello stesso secolo, quando il castello \nd'Orgia erasi staccato dalla soggezione de’Sanesi per darsi \ndi nuovo al vicario Imp. in Toscana, quel fortilizio, per \nasserto del Lambecio, fu assalito e disfatto dai Guelfi \ndella Rep. Di Siena, cui d'allora in poi la popolazione \nd'Orgia pare che costantemente ubbidisse. \nI contorni di Orgia, compreso il poggio, sono di aria \ncattiva, forse procurata dalla sottostante paludetta, \ndenominata il Pantano d’Orgia, sebbene essa siasi \n\nristretta di superficie assai più di quello che fu nei secoli \ntrapassati. – Infatti del padule d’Orgia si parla negli Statuti \nsanesi del 1284, del 1304 e del 1362, in cui si prescrivono \nde’rimedj sull'impaludamento del Pantano medesimo, dal \ncentro del quale emerge una polla copiosa d’acqua \nperenne. \nLa parrocchia di S. Bartolommeo d'Orgia nel 1833 \ncontava 269 abitanti.",
    "original_title": "ORGIA (Orgiae Castr.) nella Val di Merse.",
    "page": 484,
    "slug": "orgia-nella-val-di-merse",
    "byte_offset": 3051547
  },
  {
    "context": "nella Valle dell’Arbia.",
    "title": "ORGIALE DELLA BERARDENGA",
    "body": "– Castellare ridotto a presidio padronale, già \nfortilizio, dove fu una cappella sotto il titolo di S. \nErcolano, da lunga mano annessa alla parrocchia plebana \ndi S. Maria a Pacina, nella Comunità e Giurisdizione circa \nmezzo miglia toscane a ponente di Castelnuovo della \nBerardenga, Diocesi di Arezzo, Compartimento di Siena. \nSiede sulla sommità di un colle acuminato fiancheggiato \nda tre lati dal torrente Malena, che ha costà presso la sua \norigine. \nFu già un castello forte per la sua situazione, ma che \nricevè molto danno nel 1234 in un fatto d'armi succeduto \ntra i Sanesi che lo difendevano e i Fiorentini, dai quali \nallora fu preso e disfatto. – (G. VILLANI, Cronic. Lib. \nVI. C. II.)",
    "original_title": "ORGIALE DELLA BERARDENGA",
    "page": 485,
    "slug": "orgiale-della-berardenga",
    "byte_offset": 3055922
  },
  {
    "context": "",
    "title": "ORGIALE (MONTE)",
    "body": "– Vedere MONT’ORGIALE.",
    "original_title": "ORGIALE (MONTE)",
    "page": 485,
    "slug": "orgiale-monte",
    "byte_offset": 3056689
  },
  {
    "context": "in Romagna.",
    "title": "ORIOLO",
    "body": "– Vedere RIOLO.",
    "original_title": "ORIOLO",
    "page": 485,
    "slug": "oriolo",
    "byte_offset": 3056738
  },
  {
    "context": "",
    "title": "ORLANDO (MONTE)",
    "body": "– Vedere MONT’ORLANDO.",
    "original_title": "ORLANDO (MONTE)",
    "page": 485,
    "slug": "orlando-monte",
    "byte_offset": 3056780
  },
  {
    "context": "",
    "title": "ORMANNORO",
    "body": "– Vedere OSMANNORO.",
    "original_title": "ORMANNORO",
    "page": 485,
    "slug": "ormannoro",
    "byte_offset": 3056829
  },
  {
    "context": "nel Val d’ Arno superiore.",
    "title": "ORME, e ORMICELLO torrente",
    "body": "– Due torrenti, uno tributario dell'altro, \nentrambi i quali diedero il vocabolo a un castello, ora \nborgo di Pontorme, forse il vico perduto di Ormicello \n(Ormiclum) e ad una chiesa parrocchiale (S. Maria \nd'Oltrorme). \nNasce l’Orme nel fianco occidentale dei colli cretosi che \nda Montespertoli stendonsi per la pieve di Celiaula verso \nla strada R. Livornese, mentre l’Ormicello scaturisce \ndietro la collina di Gricciano e quella di Granajolo per \nvuotarsi nell'Orme fra il poggio di Monterappoli e la villa \ndel Cotone, donde questo s'inoltra da ostro a settentrione \nattraversando la strada R. Livornese sotto il ponte che \ndiede il nome al vicino borgo, già Castello di Pontorme, e \nche si trova appena un miglio distante dallo sbocco del \ntorrente nel fiume maggiore della Toscana, nel quale \nl’Orme si vuota presso la chiesa della Tinaja dopo un \ncorto cammino di circa 9 miglia toscane.",
    "original_title": "ORME, e ORMICELLO torrente",
    "page": 485,
    "slug": "orme-e-ormicello-torrente",
    "byte_offset": 3056867
  },
  {
    "context": "",
    "title": "ORMICELLO torrente",
    "body": "– Vedere l’Articolo ORME e il \nseguente. \n \n\n\n\n ",
    "original_title": "ORMICELLO torrente",
    "page": 485,
    "slug": "ormicello-torrente",
    "byte_offset": 3057835
  },
  {
    "context": "",
    "title": "ORMICLO , o ORMICELLO",
    "body": "– Vico perduto, se non è \nquel castello che poi prese il nome dal ponte dell'Orme, \nvico nel quale furono dati due placiti da Gunterio misso e \nvice-cancelliere dell’Impero, regnando Arrigo II \nimperatore, e III re di quel nome. Il primo de’quali placiti \na favore della badia di Sestinga in Maremma fu segnato \nnel 14 giugno del 1055 in Comitatu florentino, prope \nfluvium Arni, in loco qui vocatur Ormicio, e l'altro in \nfavore della badia di S. Salvi posta nel suburbio orientale \ndi Firenze, dato in Ormiclo nel giorno dopo, cioè nel 15 \ngiugno del 1055. – (MURAT. Ant. M. Aevi. – LAMI, \nMon. Eccl. Fior.)",
    "original_title": "ORMICLO , o ORMICELLO",
    "page": 486,
    "slug": "ormiclo-o-ormicello",
    "byte_offset": 3057908
  },
  {
    "context": "nel Val d'Arno casentinese.",
    "title": "ORNINA e POGGIO ORSONA",
    "body": "– Due Casali sotto uno stesso popolo (S. \nMaria a Ornina), nella Comunità e quasi 3 miglia toscane \na scirocco di Castel Focognano, ossia Comunità di \nRassina, Giurisdizione di Poppi, Diocesi e \nCompartimento di Arezzo. \nSiede sopra un poggio che alzasi fra il torrente Salutio \nscorrente al suo ostro, e la Carda che versa le sue acque \nnel primo dal lato di ponente, mentre l’Arno scorre a \nlevante del Casale d'Ornina. \nCotesto Casale o Castello è rammentato fino dal 1111 in \nun istrumento dell'Eremo di Camaldoli, e fino d’allora \ntanto Ornina quanto Poggiorsona appartenevano ai nobili \nUbertini di Castel Focognano, cui lo tolse verso il 1320 il \nVesc. Guidlo Tarlati, finché poi Ornina ritornò agli \nUbertini confermato loro dal trattato di pace di Sarzana \ndel 1353. \nLo stesso però non posso dire dell'altro casale di \nPoggiorsna , seppure non corrisponde al Mont'Orsajo del \nCasentino che fu compreso nei privilegj imperiali \nconcessi da Arrigo VI e da Federigo II ai conti Guidi. \nFatto è che nel 136o signoreggiava in Castel Focognano, \nin Ornina e a Poggiorsona un Giannellino figlio di \nBalduccio degli Ubertini, quando nel dì 12 febbrajo di \ndetto anno egli con più abitanti di detti castelli fu \naccettato sotto l'accomandigia della Rep. Fior. \nUn secolo dopo gli abitanti di quei tre castelletti, essendo \nridotti a sole 14 famiglie, dal dominio dei conti Ubertini \nerano passati sotto quello del C. Roberto di Ragginopoli \nde’conti Guidi, e quindi della contessa Gherardesca di lui \nfiglia, maritata a Gualterotto de’Bardi, e finalmente per \ntitolo di vendita fatta dai successori di detta contessa nel \nconte Guido Bartolommeo de’Bardi del Val d’Arno di \nsopra. – Nacque questione fra quest'ultimo e il potestà di \nCastel Focognano che a nome del Comune di Firenze \naffacciava le sue ragioni di accomandigia accordata agli \nUbertini, disputando a chi di loro dovessero appartenere i \nsuddetti luoghi e terrilorj, sicché, previo un esame su \nquest'affare dalla Signoria di Firenze commesso a Niccolò \ndi Lorenzo Soderini, a Cristofano di Filippo del Bugliaffo, \na Lotteringo Bonerelli e a Pietro di Mariotto \ndell'Amoretto, tutti quattro membri del colleggio de’priori \ne ad altri savj del collegio de’conservatori delle leggi del \nComune di Firenze a tale esame specialmente eletti e \ndeputati, fu dichiarato e sentenziato, che que’castelli \ndovessero con i loro distretti appartenere al Comune di \nFirenze e stare sottoposti nel civile al potestà di Castel \n\nFocognano, e conseguentemente nel criminale al vicario \nd'Anghiari. Vedere CASTEL FOCOGNANO. \nLa parrocchia di S. Maria a Ornina nel 1833 noverava 117 \nabitanti.",
    "original_title": "ORNINA e POGGIO ORSONA",
    "page": 486,
    "slug": "ornina-e-poggio-orsona",
    "byte_offset": 3058558
  },
  {
    "context": "",
    "title": "ORSAJO (MONTE)",
    "body": "– Vedere MONTE ORSAJO.",
    "original_title": "ORSAJO (MONTE)",
    "page": 486,
    "slug": "orsajo-monte",
    "byte_offset": 3061294
  },
  {
    "context": "nella Valle del Rabbi.",
    "title": "ORSAROLA",
    "body": "– È una delle ville \nappartenute ai nobili da Calboli posta fra le Comunità di \nGaleata e della Rocca S. Casciano, che acquistò il \nComune di Firenze in vigore del testamento del conte \nFrancesco di Paoluccio da Calboli, dopo essere stato \nquest'Orsarola con molte altre ville e castelletti sotto \nl’accomandigia della Rep. Fior. – Vedere CALBOLI.",
    "original_title": "ORSAROLA",
    "page": 486,
    "slug": "orsarola",
    "byte_offset": 3061340
  },
  {
    "context": "(Alpe Ursina) della Montagna di Pistoja nella Valle del Reno.",
    "title": "ORSIGNA",
    "body": "– Casale e torrente omonimo con chiesa \nparrocchiale (S. Atanasio) nel piviere di Gavinana, \nComunità di Porta al Borgo, Giurisdizione Diocesi e circa \n16 miglia a settentrione di Pistoja, Compartimento di \nFirenze. \nSiede sull'Appennino nel fianco orientale di un profondo \navvallamento del monte dell'Uccelliera percorso dal \ntorrente Orsigna, il quale scende alla sinistra del fiume \nReno in cui si perde, lasciando dirimpetto a settentrione \nuna foresta di faggi. \nÈ dubbio se a questo vico d'Orsigna corrisponder dovesse \nil luogo Orsiana dove possedeva beni prima del mille un \nC. Teudicio figlio di altro C. Teudicio di Pistoja, il qual \nconte nel 2 novembre del 944 donò varie sostanze alla \ncattedrale di Pistoja, compreso un podere posto a \nCamarese presso Orsiana. – (CAMICI de’March. di \nToscana.) \nCerto è che questa è quell’Alpe Ursina rammentata tra i \nfeudi dei conti Guidi nei diplomi concessi e confermati a \nquei dinasti dagl’imperatori Arrigo VI e Federigo II, \nsebbene una porzione della stess'Alpe d'Orsigna spettasse \nal distretto del Castello di Batoni, dagli uomini del qual \nComune per istrumento del 13 maggio 1374 furono \nalienati per sei anni i pascoli e le selve dell’Alpe Orsigna, \nin luogo appellato Ronco di Ranieri, e ciò ad oggetto di \npagare alcuni debiti. – (ARCH. DIPL. FIOR. Carte \ndell'Opera di S. Jacopo di Pistoja). \nLa parrocchia di S. Atanasio a Orsigna nel 1833 contava \n530 abitanti.",
    "original_title": "ORSIGNA",
    "page": 486,
    "slug": "orsigna",
    "byte_offset": 3061734
  },
  {
    "context": "nella Valle del Serchio.",
    "title": "ORSIGNANO, o ORZIGNANO DE'BAGNI DI PISA",
    "body": "– Casale con chiesa parrocchiale \n(S. Bartolommeo) nel piviere di (ERRATA : Ripoli) Rigoli, \nComunità Giurisdizione e circa un miglia toscane a \nmaestrale de’Bagni di S. Giuliano, Diocesi e \nCompartimento di Pisa. \nRisiede in pianura presso la villa e parrocchia di Pappiana \nfra la strada R. postale di Lucca e il fiume Serchio. \nInfatti la tenuta di Orsignano sino dal 6 marzo 930 fu \ndonata alla chiesa maggiore di Pisa. – (ARCH. DIPL. \nFIOR. Carte della Primaziale). \nDubito però che possa riferire a questo luogo quel vico \n\n\n\nd'Orginiano di cui è fatta menzione in una carta dell'Arch. \nArciv. di Lucca del 9 settembre 979 relativa ad una \npermuta di beni fra il Vesc. Guido di Lucca e tre fratelli \nfigli del fu Teuderado, i quali cederono alla mensa \nvescovile di S. Martino fra le altre cose tre pezzi di terra \nche possedevano in Orginiano. – (MEMOR. LUCCH. T. \nV. P. III.) \nAnche nei Registri vaticani di Cencio Camerario si \nrammenta il C s. e Massa d'Orsignano (Ursinianum) \nperché i suoi abitanti a quella età dovevano pacare \nqualcosa a S. Pietro per la Sede apostolica. \nLa parrocchia di S. Bartolommeo a Orsignano, nel 1833 \naveva 380 abitanti.",
    "original_title": "ORSIGNANO, o ORZIGNANO DE'BAGNI DI PISA",
    "page": 486,
    "slug": "orsignano-o-orzignano-de-bagni-di-pisa",
    "byte_offset": 3063261
  },
  {
    "context": "",
    "title": "ORSINA, o URCINO (PIEVE DI S. VALENTINO IN)",
    "body": "– Vedere FOLLONICA.",
    "original_title": "ORSINA, o URCINO (PIEVE DI S. VALENTINO IN)",
    "page": 487,
    "slug": "orsina-o-urcino-pieve-di-s-valentino-in",
    "byte_offset": 3064508
  },
  {
    "context": "presso Livorno.",
    "title": "ORTALE DI MONTE MASSIMO",
    "body": "– \nVedere MONTE MASSO, o MASSIMO.",
    "original_title": "ORTALE DI MONTE MASSIMO",
    "page": 487,
    "slug": "ortale-di-monte-massimo",
    "byte_offset": 3064582
  },
  {
    "context": "nel Val d’Arno aretino.",
    "title": "ORTALE, e ORTALI DI QUARATA",
    "body": "– Vedere GALOGNANO e QUARRATA nel Val d’Arno aretino.",
    "original_title": "ORTALE, e ORTALI DI QUARATA",
    "page": 487,
    "slug": "ortale-e-ortali-di-quarata",
    "byte_offset": 3064663
  },
  {
    "context": "",
    "title": "ORTICAJA nel Val d'Arno pisano",
    "body": "– Contrada fuori della \nPorta orientale di Pisa, donde ebbero il titolo specifico tre \nchiese e tre monasteri diversi, che fu S. Jacopo d'Orticaja \ndei Canonici regolari di S. Salvatore; S. Michele \nde’Scalzi, già de’Benedettini Pulsanti, e S. Ermete in \nOrticaja , badia, che le prime due alla destra, la terza alla \nsinistra dell'Arno. – La chiesa di S. Ermete e l'altra di S. \nMichele de’Scalzi si conservano attualmente parrocchiali, \nentrambe comprese nel pievanato della primaziale di Pisa, \nComunità Giurisdizione Diocesi e Compartimento \nmedesimo. \nLe chiese di S. Jacopo e di S. Michele in Orticaja esistono \na poca disianza dalla Porta alle Piagge, nel suburbio \norientale di Pisa, una sulla strada R. di Piemonte, e l'altra \npiù accosto alla ripa destra dell'Arno; la prima ridotta a \npubblico oratorio, l'altra eretta in parrocchia. \nLa chiesa del priorato di S. Jacopo di Orticaja, che si vuol \nfondala sulla fine del secolo XII, fu uffiziata dai canonici \nregolari Agostiniani della congregazione di S. Salvatore, \nper cui nel registro delle chiese della diocesi pisana \nredatto nel 1372, questa di S. Jacopo in Orticaja fu \nqualificata Canonica, mentre l'altra di S. Michele in \nOrticaja si designava monastero di religiosi Scalzi, perché \nabitata dai monaci Benedettini della riforma de’Scalzi \nPulsanti . Infatti da una lettera del Pontefice Alessandro \nIV diretta nel 16 febbrajo del 1260 a Fr. Mansueto \ndell'ordine de’Minori apparisce, che fino d'allora i \ncanonici regolari Agostiniani abitavano nella Canonica di \nS Jacopo d'Orticaja, dove stettero finchè il Pontefice \nEugenio IV con bolla del 2 giugno 1444 ordinò che il \npriorato di S. Jacopo d'Orticaja presso Pisa fosse \nincorporato coi suoi beni al monastero delle monache \nBrigidiane posto in Pian di Ripoli nel luogo detto il \nParadiso , la quale unione fu anche confermata dal suo \n\nsuccessore Niccolò V con breve del 20 maggio 1447. \nSennonché quest'ultimo Pontefice con altra bolla del 12 \nluglio 1451 revocava l'unione del priorato di S. Jacopo al \ndetto Mon. del Paradiso nel tempo che confermava alla \nbadia di Poggibonzi l'unione stata fatta dal Pontefice \nGiovanni XXIII del Monastero di S. Michele d'Orticaja, \nossia degli Scalzi, stato disunito dal medesimo Pontefice \nEugenio IV con bolla del 17 settembre del 1445. – \n(ARCH. DIPL. FIOR. Carte di Bonifazio.) \nQuesti pochi fatti relativi alla Canonica di S. Jacopo \nd'Orticaja giovano a rettificare il supposto dagli Annalisti \nCamaldolensi, i quali applicarono i documenti relativi ai \ncanonici regolari di S. Jacopo d'Orticaja presso Pisa al \nmonastero di S. Jacopo di Orticaja presso Dicomano in \nVal di Sieve, che fu priorato de’Camaldolensi. Per modo \nche due diverse chiese e monasteri differenti esistevano in \nOrticaja del suburbio orientale di Pisa, uno de’canonici \nAgostiniani, l'altro dei monaci Pulsanti che si dissero \nScalzi, e la cui famiglia sembra che restasse soppressa, \nsotto il pontificato di Giovanni XXIII, vale a dire fino \ndalla seconda decade del secolo XV. \nIn quanto al priorato di S. Jacopo in Orticaja, dopo che lo \nstesso claustro fu lasciato dai canonici Agostiniani, la \nchiesa \ncontigua fu eretta in parrocchia, e si mantenne finché nel \n1748 l'Arcivescovo di Pisa la cedè ai preti, per farvi gli \nesercizi in alcuni tempi dell'anno, incorporando i suoi beni \nal seminario Arcivescovile. \nFinalmente la chiesa di S. Jacopo in Orticaja fu assegnata \nad una confraternita secolare che tuttora conserva. Al \ncontrario la chiesa di S. Michele degli Scalzi fu eretta in \nparrocchiale sotto un prete secolare. \nLa struttura del tempio di S. Michele degli Scalzi è del \nsecolo XIII spartito in tre navate con archi a sesto intero, \ncon facciata incrostata di marmi bianchi e neri, adorna di \nmezze figure, fra le quali una del SS. Salvatore sopra la \nporta maggiore. \nIl Monastero poi di S. Ermete d'Orticaja, già \nde’Cistercensi, alla sinistra dell'Arno, dove passava il \nFosso di Guerra , fu unito nel 1150 dall'abate Guido a \nquello di S. Michele della Verruca, le cui famiglie \nreligiose d’allora in poi vennero rette da un solo abate. – \nVedere BADIA DELLA. VERRUCA. \nSoppressi che furono in Toscana i Cistercensi, la chiesa di \nS. Ermete di Orticaja restò, siccome è tuttora, parrocchiale \nsotto il titolo semplicemente di S. Ermete, volgarmente \ndetto S. Remedio. \nLa parrocchia di S. Ermete d'Orticaja nel 1833 contava \n559 abitanti. \nLa parrocchia di S. Michele degli Scalzi in Orticaja allo \nstesso anno aveva 1337 abitanti.",
    "original_title": "ORTICAJA nel Val d'Arno pisano",
    "page": 487,
    "slug": "orticaja-nel-val-d-arno-pisano",
    "byte_offset": 3064782
  },
  {
    "context": "in Val di Sieve.",
    "title": "ORTICAJA (S. JACOPO A)",
    "body": "– Casale e \nchiesa parrocchiale, cui è annesso il popolo di S. Andrea a \nRiconi, ossia a Samprognano , nel piviere, Comunità \nGiurisdizione e circa due miglia toscane a maestrale di \nDicomano, Diocesi e Compartimento di Firenze. \nÈ situato sopra un colle che resta alla sinistra della Sieve, \na cavaliere della strada provinciale fra Dicomano e \nVicchio, sull’ultimo sprone del contrafforte che scende fin \ncolà dall'Appennino di Belforte, o di Corella. \n\nFu in questo luogo un castelletto stato confermato ai CC. \nGuidi di Battifolle da Federigo II nel 1248, qundo il \npadronato della sua chiesa spettava agli eremiti di \nCamaldoli. – Questa di S.Jacopo di Orticaja al pari che \nl'altra chiesa di S. Andrea a Riconi, detta anche a \nSamprugnano nel 1228 venne aggregata alla badia di \nCandeli della stessa congregazione. \nPerò nel principio del secolo XVI S. Jacopo d'Orticaja \ndipendeva da D. Matteo Berti Camaldolense abate \ncommendatario della badia di Montecrislo, il quale invitò \nle monache Camaldolensi di S. Pietro di Luco a profittare \ndel locale di Orticaja per ripararsi dalle rappresaglie degli \neserciti allora capitati nel Mugello. \nIl Pontefice Leone X con bolla del 4 luglio 1513 \nincorporò la chiesa e beni di Orticaja al Monastero degli \nAngeli di Firenze. \nIl Brocchi nella Descrizione del Mugello suppose con gli \nAnnalisti Camaldolensi, che riferire dovesse a questa \nchiesa del Mugello un breve di Alessandro IV diretto nel \nfebbrajo del 1177 al priore del convento di S. Jacopo \nd'Orticaja de’canonici regolari Agostiniani, la qual chiesa, \ncome ho detto testé al suo Articolo, era ed è sempre nel \nsuburbio orientale di Pisa. \nLa parrocchia di S. Jacopo a Orticaja di Mugello nel 1833 \ncontava 135 abitanti.",
    "original_title": "ORTICAJA (S. JACOPO A)",
    "page": 487,
    "slug": "orticaja-s-jacopo-a",
    "byte_offset": 3069364
  },
  {
    "context": "",
    "title": "ORTICAJA nella Valle del Serchio",
    "body": "– Questo vico \ncompreso nella parrocchia plebana di S. Maria a Sesto, \nora detta a Moriano, è rammentato in varie carte dei secoli \nIX e X esistenti nell'Arch. Arciv. di Lucca, di corto \npubblicate nel T. V. P. II e III delle Memorie Lucchesi. – \nVedere SESTO A MORIANO.",
    "original_title": "ORTICAJA nella Valle del Serchio",
    "page": 488,
    "slug": "orticaja-nella-valle-del-serchio",
    "byte_offset": 3071160
  },
  {
    "context": "nel Val d'Arno casentinese.",
    "title": "ORTIGNANO",
    "body": "– Villaggio \ncon chiesa plebana (S. Matteo già S. Margherita) \ncapoluogo di Comunità nella Giurisdizione di Poppi, \nDiocesi e Compartimento di Arezzo. \nRisiede in costa sul dorso orientale del monte di \nPratomagno lungo la ripa destra del torrente Treggina, nel \ngr. 43° 41’ longitudine e 29° 25' latitudine; 5 miglia \ntoscane a ostro-libeccio di Poppi, 4 a ponente di Bibbiena, \ne circa 24 miglia toscane a settentrione-maestro di \nArezzo. \nOrtignano fu signoria de’conti Guidi di Poppi confermata \nloro nel 1248 dall’Imperatore Federigo II. – Più tardi sulla \nmetà del Castello di Ortignano e su quello di Uzzano \nacquistò giurisdizione il Comune d’Arezzo a tenore del \nprivilegio dall’Imperatore Carlo IV concesso a detta città, \nquando nel 1356 restituì, o piuttosto confermò al Comune \nsuddetto il suo antico contado, nel quale erano compresi il \nCastello di Ortignano per metà ed i vicini castelletti di \nUzzano e di Civitella Secca. \nDissi che Carlo IV confermò agli Aretini la giurisdizione \ndel loro territorio, perché dopo averlo perduto nel 1338 \nper malafede del loro capitano Pier Saccone Tarlati, \npoterono emanciparsi di nuovo all'occasione della \ncacciata da Firenze del Duca d'Alene. \nInfatti allorché i Fiorentini elessero per loro signore il \nprincipe Gualtieri duca d'Atene, tutti i popoli dell'antico \ncontado di Arezzo dovettero inviare sindaci a Firenze con \n\nmandato di procura per giurare obbedienza al novello \nsignore e capo della Rep. fiorentina. Allora fu che anche \nla Comunità d'Ortignano con mandato del 1 dicembre \n1342 incaricò un suo rappresentante di recarsi a Firenze \nper prestare giuramento al principe Gualtieri signore \ngenerale di quella repubblica. – (ARCH. DIPL. FIOR. \nCarte dell’Arch. gen.) \nGli autori del Calendario casentinese per l’anno 1837 \ninvece di correggere un mio equivoco lo confermarono \ncon la loro adesione, allorchè io scriveva nel Dizionario \ngeografico fisico storico della Toscana, all’Articolo \nBADIA DI SELVAMONDA che essa appellossi \nparimenti Badia a Tega. \nAvvegnaché quest'ultima, da cui prende il vocabolo una \nparrocchia della Comunità di Ortignano (S. Antonio, già \nS. Silvestre a Tega), non fu realmente badia, quantunque \nne porti il titolo, ma solamente un priorato sottoposto alla \nbadia di S. Salvatore a Selvamonda; la quale ultima è \nposta lungo il torrente Zonna sui confini della Comunità \ndi Capolona con quelli di Castel Focognano. – Che se la \nbadia di Selvamonda dà attualmente il titolo di abate \ncommendatario all'attuale arcidiacono della Metropolitana \nfiorentina, canonico Giuseppe Grazzini, non ne consegue \nche tale commenda abaziale sia annessa, come fu \nsupposto, alla dignità arcidiaconale della metropolitana \nfiorentina. \nGiova bensì rammentare, che nei secoli trapassati dentro \nla Comunità diOrtignano esistevano due rocche, state \ndesignate nelle storie municipali, una sotto nome di \nGiogatorio , e l’altra di Civitella Secca; i di cui ruderi \nesistono sopra un poggio omonimo fra Ortignano e Castel \nFocognano. – Vedere CIVITELLA SECCA. – L'altro \nfortilizio del Castel di Giogatorio era sul giogo di \nPratomagno, dovè si toccano i confini della Comunità di \nOrtignano con quella dli Raggiolo dalla parta del \nCasentino, mentre dall’opposto lato acquapendente nel \nVal d’Arno superiore arriva costassù il territorio di Loro. \n– Della rocca di Giogatorio trovo data la consegna nel 3 \nmarzo 1351, nel 25 luglio 1355, e nel giorno 9 marzo \n1356 dai vecchi ai nuovi castellani della medesima, per \ndifenderla a nome della Signoria, e conservarli al Comune \ndi Firenze. Due di quegli atti furono rodati nella stessa \nrocca di Giocatorio dal notaro Francesco del fu Ugolino \nda Ortignano. – (ARCH. DIPL. FIOR. Carte dell’Arch. \ngen.) \nInfatti per le vicende politiche sulla fine del secolo XIV e \nnel principio del secolo XV accadute in Arezzo e suo \ncontado, la rocca di Giogatorio fu data in mano ai nemici \ndel Comune di Firenze, dai quali venne poi abbandonata \ninsieme col paese e territorio diOrtignano quando gli \nuomini dell'uno e dell'altro luogo con atto del 14 marzo \n1409 si sottomessero di nuovo al dominio fiorentino. – \n(RIFORM. di FIRENZE.) \nD'allora in poi la storia non parla più delle rocche di \nGiogatorio e di Civitella Secca, state probabilmente \ndisfatte per ordine del governo; ne si sa che dopo quella \netà gli uomini di Ortignano accogliessero più in casa loro, \no che ubbidissero ad altri padroni oltre quelli che \ncomandavano di tempo in temp o a Firenze. \nLa pieve di Ortignano era nei secoli addietro dedicata a S. \nMargherita, e fu di antico padronato del capitolo di \nArezzo. Alla medesima per qualche tempo fu riunita la \n\n\n\nparrocchia di S. Biagio a Rio Secco, ora cura staccata \ndella Comunità di Poppi. \nLa chiesa di Ortignano venne eretta in pievania mediante \nun decreto del Vescovo di Arezzo degli 11 maggio 1699, \nquando io suppongo che restaurata aggiungesse all'antico \nsuo titolare di S. Margherita quello di S. Matteo Apostolo. \n \nCENSIMENTO della popolazione del Castello di \nORTIGNANO a quattro epoche diverse, diviso per \nfamiglie. \n \nANNO 1551 (1): Impuberi maschi -; femmine -; adulti \nmaschi -, femmine -; coniugati dei due sessi -; \necclesiastici dei due sessi -; numero delle famiglie 149; \ntotalità della popolazione 654. \nANNO 1745: Impuberi maschi 78; femmine 86; adulti \nmaschi 70, femmine 169; coniugati dei due sessi 150; \necclesiastici dei due sessi 4; numero delle famiglie 119; \ntotalità della popolazione 557. \nANNO 1833: Impuberi maschi 66; femmine 59; adulti \nmaschi 48, femmine 64; coniugati dei due sessi 139; \necclesiastici dei due sessi 1; numero delle famiglie 76; \ntotalità della popolazione 377. \nANNO 1840: Impuberi maschi 71; femmine 44; adulti \nmaschi 44, femmine 69; coniugati dei due sessi 148; \necclesiastici dei due sessi 1; numero delle famiglie 78; \ntotalità della popolazione 377. \n \n(1) La popolazione del 1551 è di tutta la Comunità di \nOrtignano in massa. \n \nComunità di Ortignano. – Il territorio di questa Comunità, \ndi figura bislunga e molto irregolare, occupa una \nsuperficie di 5467 quadrati, dei quali 123 sono per corsi \nd'acqua e strade. – Nell’anno 1833 vi abitavano 860 \nindividui, a ragione di circa 130 abitanti per ogni miglia \ntoscane quadr. di suolo imponibile. \nConfina con quattro Comunità – Dirimpetto a maestrale \ncosteggia col territorio comunitativo di Raggiolo, a partire \ndal giogo di Pratomagno, dove fu la rocca di Giogatorio, \ne di la dirigendosi per termini artificiali, prima da ponente \na levante poi da levante a grecale scende nel fosso di Pian \ndella Noce, che presto attraversa. Dopo piegando di \nnuovo a levante entra nel fosso della Cappella, col quale \nsi dirige verso settantrione nel torrente Treggina. \nDirimpetto a settentrione sottentra a confine la Comunità \ndi Poppi, con la quale la nostra fronteggia mediante il \ncorso del Treggina fino a che entra in esso il fosso \nGranchiaja , il qual ultimo serve di limite alle due \nComunità, che rimontano di concerto sino alla strada \ncomunale fra Raggiolo e Poppi. Di là da questa via i due \nterritorj variando direzione da settentrione a levante \narrivano al fosso di S. Martino di Poppi, mercé cui \ntornano a incamminarsi di fronte a settentrione e poi verso \ngrecale fino alla Maestà di Fronzola sulla strada di Poppi. \nA questo punto il territorio comunitativo di Ortignano \nscende il poggio nella direzione di levante perfino a che \nentra nel fiume Arno. Allora trova di faccia la Comunità \ndi Bibbiena che dopo breve tragitto lascia a levante alla \nconfluenza del torrente Treggina in Arno, e quasi \ndirimpetto a quella dell'Archiano, mentre ritorna a \nfronteggiare anche dalla parte di scirocco e di ostro con il \n\nterritorio comunitativo di Poppi; e con esso rimonta i \npoggi per termini artificiali, o per tronchi diversi di strade \npedonali fino passata la Casa Monatica. Allora viene a \nconfine la la Comunità di Castel Focognano, con la quale \nl’altra di Ortignano costeggia per un lungo tragitto, fino \nalla cima del monte di Pratomagno, da primo nella \ndirezione di ponente poi di libeccio quindi di ostro \nmediante alcuni rivi e stradelli fino alla Casa Magona, al \ndi là dalla quale voltando faccia a libeccio passa sul \npoggio di Civitella Secca per salire finalmente nella \ndirezione di ponente sul giogo di Pratomagno percorrendo \nun’angusta e lunga striscia di terreno sempre per termini \nartificiali sino a che sulla sommità del monte ritrova la \nComunità di Raggiolo. \nIl solo torrente Treggina è fra i maggiori corsi d' acqua \nche percorre quasi in tutta la sua lunghezza questa \nComunità, lasciando alla sua destra il capoluogo. \nMancano strade provinciali e rotabili, giacchè quelle \ncomunitative sono tutte pedonali o mulattiere. \nIl suolo per la natura fisica spetta quasi tutto alle rocce \nstratiformi dell'Appennino, dalle quali è coperto il \ncontrafforte di Pratomagno, sul di cui fianco orientale \nriposa il territorio in questione. \nRispetto ai prodotti agrari quasto territorio nella parte \nsuperiore è vestito di selve di castagni fino presso a \nOrtignano, dal cui villaggio in giù sino al pian di Frassina \nin mezzo a campi sativi vegetano le viti, i gelsi, gli olivi \ned alberi pomiferi. \nFra gli animali domestici i majali e le pecore forniscono il \nmaggior fruttato. \nGli autori del Calendario casentinese pubblicarono \nnell’anno 1837 il prospetto della popolazione repartita in \nfamiglie coloniche, in possidenti e coloni insieme, in meri \npossidenti ed in miserabili (pigionali), cui aggiungerò \nl’altro prospetto de'prodotti di suolo della Comunità di \nOrtignano, che qui fedelmente riporto secondo il loro \ncalcolo. \n \nQUADRO DELLA POPOLAZIONE DELLA \nCOMUNITA’ DI ORTIGNANO repartita in famiglie. \n \nDi Coloni, Famiglie N° 143 \nDi Possidenti e Coloni insieme , Famiglie N° 50 \nDi meri Possidenti, Famiglie N° 39 \nDi Miserabili, Famiglie N° 27 \nTOTALE delle Famiglie N° 259 \n \nNATURA E VALUTA DEI PRODOTTI in Lire Toscane \n \nGrano, Per Lire 29632 \nFave, Per Lire 1506 \nGranturco, Per Lire 5644 \nBiade, Per Lire 4900 \nCastagne, Per Lire 11492 \nBestiame in massa, Per Lire 13597 \nOlio, Per Lire 600 \nFilato, Per Lire 2000 \nSeta, Per Lire 8400 \nVino, Per Lire 13665 \nFrutta e ortaggi, Per Lire 1800 \nTOTALE de'Prodott, Lire 93236 \n \n\n\n\nQuesto povero villaggio non ha nè fiere, né mercati, nè \nmedici, nè chirurghi condotti. \nLa Comunità di Ortignano ha in Poppi, non solo il suo \ngiusdicente, ma la cancelleria comunitativa, l'ingegnere di \nCircondario e l'ufizio del Registro. – La Conservazione \ndelle Ipoteche e il tribunale di Prima Istanza stanno in \nArezzo. \n \nQUADRO della popolazione della Comunità di \nORTIGNANO a quattro epoche diverse dopo la sua \nriunione al Granducato. \n \n- nome del luogo: Badia a Tega, titolo della chiesa: S. \nAntonio già S. Silvestro (Rettoria), diocesi cui appartiene: \nArezzo, popolazione anno 1551 n° 654 (con S. Pietro a \nFrassina, S. Matteo a Ortignano e S. Donato a Uzzano) \npopolazione anno 1745 n° 101, popolazione anno 1833 n° \n76, popolazione anno 1840 n° 87 \n- nome del luogo: Frassina, titolo della chiesa: S. Pietro \n(Prioria), diocesi cui appartiene: Arezzo, popolazione \nanno 1551 n° 654 (con S. Antonio a Badia a Tega, S. \nMatteo a Ortignano e S. Donato a Uzzano), popolazione \nanno 1745 n° 205, popolazione anno 1833 n° 271, \npopolazione anno 1840 n° 267 \n- nome del luogo: ORTIGNANO, titolo della chiesa: S. \nMatteo già S. Margherita (Pieve), diocesi cui appartiene: \nArezzo, popolazione anno 1551 n° 654 (con S. Antonio a \nBadia a Tega, S. Pietro a Frassina e S. Donato a Uzzano), \npopolazione anno 1745 n° 557, popolazione anno 1833 n° \n377, popolazione anno 1840 n° 377 \n- nome del luogo: Uzzano, titolo della chiesa: S. Donato \n(Cura), diocesi cui appartiene: Arezzo, popolazione anno \n1551 n° 654(con S. Antonio a Badia a Tega, S. Pietro a \nFrassina, S. Matteo a Ortignano e S. Donato a Uzzano), \npopolazione anno 1745 n° 125, popolazione anno 1833 n° \n136, popolazione anno 1840 n° 95 \n- Totale abitanti anno 1551 n° 654 \n- Totale abitanti anno 1745 n° 988 \n- Totale abitanti anno 1833 n° 860 \n \nEntra nella Comunità di Ortignano la seguente frazione \n \n- nome del luogo: Pretella (S. Biagio a), Comunità donde \nproviene: Castel Focognano, popolazione anno 1840 n° \n \n- Totale abitanti anno 1840 n° 880",
    "original_title": "ORTIGNANO",
    "page": 488,
    "slug": "ortignano",
    "byte_offset": 3071475
  },
  {
    "context": "in Val di Pesa.",
    "title": "ORTIMINO",
    "body": "– Casale che ha dato il \nvocabolo ad una chiesa parrocchiale (S. Vito) attualmente \nriunita a quella di S. Quirico alla Sodera, nel piviere di S. \nPietro in Mercato, Comunità Giurisdizione e circa 3 \nmiglia toscane a levante di Montespertoli, Diocesi e \nCompartimento di Firenze. – Vedere SODERA (S. \nQUIRICO ALLA).",
    "original_title": "ORTIMINO",
    "page": 490,
    "slug": "ortimino",
    "byte_offset": 3083956
  },
  {
    "context": "nel littorale di Lunigiana.",
    "title": "ORTONOVO",
    "body": "– Castello con \nchiesa abaziale (S. Martino) capoluogo di Comunità nel \nMandamento e Diocesi di Sarzana, Provincia di Levante, \nRegno Sardo. \n\nRisiede sulla faccia occidentale di uno sprone estremo \ndell'Alpe Apuana, ossia, de’monti di Carrara, con il cui \nterritorio questo di Ortonovo confina lungo il crine dello \nsprone medesimo, e mediante il torrente Parmignola per il \nrestante tragitto sino al mare. \nI nomi di Ortonovo, di Caslenuovo di Magra, di \nFosdinovo ecc indicano la loro non vecchia origine, quasi \nper dirci che essi ebbero vita dopo che per varie cause \nfìsiche e politiche andò spopolandosi di abitatori la \nsottoposta deserta Luni. \nInfatti dei tre castelli sunnominati non si riscontra la \nbenché minima memoria nei secoli anteriori o immediati \nsuccessori al mille, quando cioè Luni non era ancora la \ncittà de’sepolcri in sempre più malsana pianura. – Certo è \nche Ortonovo, Nicola, Castelnuovo, Fosdinovo, Ameglia e \nSarzana qualche secolo dopo il mille facevano parte del \ndistretto territoriale di Luni, incorporato più tardi a \nSarzana, ovvero occupato dai discendenti dei Malaspina, \nedi altri marchesi di Toscana. \nPerò nel secolo XV gli uomini del Castello di Ortonovo, \ndopo essere stati soggetti ora ai Pisani, ora ai Lucchesi, si \nposero sotto l'accomandigia della Rep. Fiorentina, finché \nOrtonovo fu riunito all’amministrazione politica e \ngiuridica di Sarzana. \nAll’Articolo NICOLA, fu accennata la visita ostile fatta \nnel 1431 a quegli abitanti dai soldati di Niccolò Piccinino, \ndal quale, dice il Buoninsegni nelle sue storie di Firenze, \nalla fine del mese di dicembre dell'anno 1430, fu preso il \nCastello di Nicola in Lunigiana che fu messo a sacco e \nfuoco; lo che dispiacque assai ai Fiorentini, perché erano \nveri Guelfi e amici del Comune; e così poi in pochi dì lo \nstesso capitano prese, oltre il castello di Carrara, che poco \ninnanzi si era dai Fiorentini acquistato, i castelli di \nMoneta, Orti (cioè Ortonuovo) Fivizzano con altri \ncastelletti de’marchesi Malaspina accomandati del \nComune.” \nGli abitanti di Ortonovo rinnovarono la loro sottomissione \ndi accomandigia alla Rep. Fior. per atto del 25 gennajo \n1467. – (ARCH. DELLE RIFORMAG. DI FIR.) \nLa Comunità di Ortonovo confina da settentrione a \nscirocco con quella di Carrara; a ponente con la Comunità \ndi Castelnuovo di Magra, e a libeccio con la spiaggia di \nLuni. \nIl parroco di Ortonovo ha il titolo e le onorificenze di \nAbate, e la sua chiesa è frequentatissima dalle popolazioni \nde’paesi limitrofi per la festa della Natività della Vergine \nMaria, nella qual occasione ha luogo una buona fiera. \nLa Comunità di Ortonovo comprende i due popoli \nseguenti, i quali nel 1832 contavano 1880 abitanti, cioè: \n \nOrtonovo, S. Martino (Pieve), Abitanti N.° 1080 \nNicola con Casano, SS. Jacopo e Filippo (Preposiura), \nAbitanti N.° 800 \nTOTALE Abitanti N.° 1880",
    "original_title": "ORTONOVO",
    "page": 490,
    "slug": "ortonovo",
    "byte_offset": 3084307
  },
  {
    "context": "nella Valle superiore del Serchio.",
    "title": "ORZAGLIA di Garfagnana",
    "body": "– Casale con parrocchia (S. Giovan Battista) \nfiliale della pieve di Piazza, Comunità di S. Romano, \nGiurisdizione e circa 3 miglia toscane a maestrale di \nCamporgiano, Diocesi di Massa Ducale, già di Luni-\nSarzana, Ducato di Modena. \n\n\n\nRisiede in costa alla destra del fiume Serchio, dirimpetto \nalle rupi ofiolitiche di S. Donnino e di Piazza, due paesi \nche restano a mezzogiorno e libeccio di Orzaglia, avendo \na settentrione Caprignana, a levante Vibbiana, e a \nscirocco il poggio e Castello di Verrucole. – Vedere \nROMANO (S.) di Garfagnana, e PIAZZA (PIEVE DI) in \nGarfagnana. \nLa parrocchia di S. Giovan Batista a Orzaglia nel 1832 \ncontava 113 abitanti.",
    "original_title": "ORZAGLIA di Garfagnana",
    "page": 490,
    "slug": "orzaglia-di-garfagnana",
    "byte_offset": 3087266
  },
  {
    "context": "in Val di Chiana.",
    "title": "ORZALE DI TUORI",
    "body": "– Casale con \nchiesa parrocchiale (S. Michele a Tuori e Orzale) nel \npiviere di S. Maria di Val di Chio, già sotto il pievanato di \nRucavo, nella Comunità Giurisdizione e circa 3 miglia \ntoscane a levante di Castiglion Fiorentino, Diocesi e \nCompartimento di Arezzo. \nRisiede sopra umile collina situata alla base dell'Alta di S. \nEgidio volta a ponente sulla ripa sinistra del torrente \nVingone , in cui influisce il rio dell’Orzale, dove già fu \nuna rocca appellata Tuoro , o Tuori. \nQuest'ultimo castello compreso nel popolo di Orzale è \nrammentato in un placito dato in Castiglione Aretino li 8 \nmaggio 1239 da Gerardo di Arnistein legato imperiale in \nItalia, col quale fu stabilito che il castel del Tuoro fosse \ndella curia di Castiglione Aretino, ora Fiorentino. \nIl casale di Orzale è una delle 21 ville della Comunità di \nCastiglion Fiorentino state riunite sotto una sola \namministrazione economica con motuproprio del 14 \nnovembre 1174. – Vedere gli Articoli di CASTIGLION \nFIORENTINO e di TUORI. \nLa parrocchia di S. Michele a Orzale nel 1833 contava 90 \nabitanti.",
    "original_title": "ORZALE DI TUORI",
    "page": 491,
    "slug": "orzale-di-tuori",
    "byte_offset": 3088001
  },
  {
    "context": "",
    "title": "ORZIGNANO DE’BAGNI DI S. GIULIANO",
    "body": "– Vedere \nORSIGNANO DE’BAGNI DI PISA.",
    "original_title": "ORZIGNANO DE’BAGNI DI S. GIULIANO",
    "page": 491,
    "slug": "orzignano-de-bagni-di-s-giuliano",
    "byte_offset": 3089131
  },
  {
    "context": "",
    "title": "OSA fiumana della Maremma Orbetellana",
    "body": "– Questo \nbreve corso d'acqua, stato indicato nella Geografia di \nTolomeo, dove mancano la Cecina , la Cornia , l'Ombrone, \nl’Albegna e la Fiora , tutti corsi d'acqua maggiori dell'Osa; \nquesta corta fiumana nasce sulla faccia meridionale \nde’poggi situati a ponente di Montiano, la quale da primo \nsi dirige da maestrale a scirocco finché dopo otto miglia \ndi discesa accoglie dal lato sinistro il torrente Serra, che \nscende da Montiano vecchio . Allora l’Osa cambiando \ndirezione volge il corso a ponente e in tal guisa percorre \nsino alla riva del mare, in cui sbocca sotto il poggio di \nTalamonaccio dopo 15 miglia toscane circa di cammino. \n– Un solo ponte romano, da lunga età caduto, cavalcava \nquesta fiumana sulla Via Aurelia nuova, là dove \nattualmente si passa la barca non senza grave incomodo \ndelle vetture.",
    "original_title": "OSA fiumana della Maremma Orbetellana",
    "page": 491,
    "slug": "osa-fiumana-della-maremma-orbetellana",
    "byte_offset": 3089215
  },
  {
    "context": "nel suburbio settentrionale e occidentale di Pisa.",
    "title": "OSARI, OSERI, OSARETTO",
    "body": "– Questi tre nomi derivati tutti \ndall’Aesar,o Auser, che hanno lasciato il loro vocabolo a \ndue fossi ed alla contrada di Val d’Oseri fuori delle mura \nsettentrionali di Pisa, reclamano cognizioni di gran lunga \n\nsuperiori alle mie onde avere uno schiarimento plausibile \nsulle vicende idrauliche accadute al Serchio (Auser , o \nAesar degli antichi), o alle sue diramazioni nella sezione \npisana. \nUna ricerca mi sembrava questa di tale importanza, che mi \nmosse a invocare il concorso de’dotti, allorché, \nnell'ottobre del 1839 alla sezione di geologia, mineralogia \ne geografia del primo Congresso de'scienziati in Pisa, io \nardiva di far loro i seguenti quesiti: \n1.° \" Qual fosse il livello del suolo in Pisa ai tempi in cui \nla bocca d'Arno per asserto di Strabone non era più che \ndue miglia geografiche (20 stadj) lungi da quella città, o \nalmeno dall’epoca, cui rimonta il tempio pagano eretto \nsotto gli Antonini, e del quale esistono al loro posto due \ncolonne del vestibulo con i capitelli, attualmente \nappoggiate ad una parete esterna della profanata chiesa di \nS Felice di Pisa sulla strada che porta dalle logge delle \nSette alla piazza de’Cavalieri? \" \n2.° \" Quale rialzamento può essere accaduto, ed in quale \nproporzione, nell'alveo dell'Arno dentro Pisa dalle due \nepoche preaccennate (di Strabone cioè edegli Antonini) \nfino a oggidì? \" \n3.° \"Quali indagini si potrebbero istituire col concorso del \ngoverno per rintracciare l'andamento del fiume Serchio fra \nRipafratta e Pisa quando confluiva costà nel fiume Arno? \n\" \n4.° “ A qual epoca precisa, e per opera di chi, fosse aperto \nal fiume Serchio nella sezione pisana un alveo suo proprio \nper sboccare direttamente in mare? \" ^ \n5.° \" Finalmente quando il Serchio cessò di mantenersi \nnell'alveo suo proprio per entrare in quello nuovo, in cui \ntuttora scorre fino al mare? “ \nIl presidente della stessa sezione raccomandò ai geografi \ned ai fisici lo studio dei suddetti quesiti al pari di alcuni \naltri d’importanza più generale fatti dallo scrivente alla \nstessa adunanza. Per questi ultimi egli invocava il \nconcorso de’dotti e de’governi che possiedono isole e \ncontinenti littoranei, ad oggetto di fissare col mezzo di \nsegnali concertati lo stato attuale delle spiagge, per poter \npoi senza contradizione nè anomalie lasciare conoscere ai \nposteri le variazioni che saranno per accadere sia nel \nlivello respettivo de’mari con la terraferma, sia nei varii \ninterrimenti di questa o di quelli, sia ancora nelle \ncorrosioni più sensibili lungo le spiagge di tutti i mari. – \n(ATTI della Prima Riunione degli Scienziati Italiani \ntenuta in Pisa nell'ottobre del 1839 pag. 74 e 75). \nRinnovo quì i voti medesimi affinchè fisici e i geografi cui \nsta a cuore il progresso delle scienze e l'illustrazione del \nclassico suolo toscano, si degnino occuparsi di tali \nargomenti d'importanza generale e speciale come quelli di \nsopra accennati; i quali armonizzano coll'altro non meno \nimportante argomento dal Cav. direttore Antinori alla \nsezione di fisica in quello stesso Congresso pisano \ndimostrato, sulla necessità di stabilire un regolare sistema \ndi osservazioni di fisica terrestre ed atmosferica. \nRaccomando però in special modo ai scenziati toscani le \nricerche intorno ai primi quesiti sul suolo pisano nella \nlusinga di trovare su di ciò risposte soddisfacenti e forse \nanche decisive al terzo Congresso che sarà per aprirsi in \nFirenze nell'ottobre del 1841 sotto gl'augusti auspicii del \nGranduca LEOPOLDO II. \nAll'Articolo FOSSA CUCCIA citai due documenti degli \n\n\n\nanni 1147 e 1178, nei quali si fa menzione di tre differenti \ncorsi d’acqua che allora esistevano al di la di Pisa, presso \nla riva del mare; cioè, la bocca d'Arno, la foce del fiume \nOsari, e la fossa Cuccia. La qual fossa a quell’età \nconfluire doveva nel predetto fiume Osari, siccome \napparisce da un diploma dell’Imperatore Federigo II \nconcesso nel 1158 alla chiesa maggiore di Pisa, allorché \ndonava o confermava alla medesima alcuni beni situati fra \nun padule, il fiume Osari e la fossa, ossia Dogaja Cuccia ; \nla quale Ducaria (ivi), quae dicitur Cuccia, defluit versus \npraefatum fluvium Auseris. \nChe i beni ivi designati esistessero verso la macchia \nattualmente appellata di S. Rossore, o delle RR. Cascine \ndi Pisa, lo danno quasi per dimostrato due altri istrumenti \npubblicati dal Muratori (Ant. M. Aevi T. III.), che il primo \ndi essi del 13 maggio 1084 riguarda la fondazione della \nchiesa di S. Rossore e l'altro del 24 luglio 1098 spetta alla \nnomina dell'abate di quel monastero. \nLo stato fisico della campagna nel suburbio occidentale di \nPisa intorno al mille doveva essere ridotto palustre anche \nnelle vicinanze della stessa città, tostochè dallo stato \nfisico di quel suolo prese il vocabolo una delle sue antiche \nchiese, S. Pietro in Padule, il cui vaso sebbene ridotto ad \nuso profano esiste tuttora nel Quartiere di Mezzo alla \ndestra dell'Arno, senza dire di una via suburbana appellata \ndel Padul d'Osari. \nPertanto che nel secolo XII il fiume Osari si avvicinasse \ndal lato di settentrione e di ponente alla città, e che esso \navesse il suo corso rasento le mura occidentali del suo \nsecondo cerchio per vuotarsi in Arno presso la chiesa di \nS. Niccola, lo dà a credere il fatto che la chiesa \nparrocchiale di S. Stefano extra moenia , la quale esiste \ntuttora fuori delle mura settentrionali di Pisa, portò per più \nsecoli dopo il mille l'indicazione di ultra Auxerem. – \nVedere OSARI (S. STEFANO OLTRE). – Infatti una \nporta della città di Pisa, ora chiusa, fra la Porta Nuova e la \nPorta Lucchese dietro l'Arcivescovado appellossi Porta \ndel Ponte (d'Osari) e dava il titolo nei sec. XIII e \nsuccessivi al così detto Quartiere del Ponte, in cui era \ncompreso il palazzo arcivescovile, la cattedrale e tutta la \nporzione settentrionale e occidentale di Pisa fino inclusive \nalla Porta a Mare. La qual Porta del Ponte fra gli altri \ndocumenti è rammentata in un istrumenlo dell'Arch. \nArciv. Pis. del 25 febbrajo 1176, rogato Pisis Porta Pontis \nin Camera Curiae isti Archiepiscopi. – (MATTHAEI, \nHist. Eccl. Pis) \nAl che aggiungerò qualmente sulla testata del Ponte \nd’Osari presso la porta omonima, al dire di antico cronista \npisano, esisteva già una torre, alloraquando i Pisani nel \n1156 costruirono barbacani con nuove mura dalla parte \nsettentrionale della città di Pisa, cioè, dalla Torre del \nLeone fino alla Torre sopra il Ponte dell'Osari. \nDa tuttociò apparisce bastantemente chiaro che l'alveo \ndell’Oseri, o Osari allora rasentava le mura occidentali di \nPisa e doveva avere il suo letto presso a poco dov'è \nattualmente la via S. Maria per entrare di là in Arno. \nArroge che la chiesa di S. Niccola di Pisa sul principio del \nsecolo XII era fuori di città, siccome tale ce la indica un \nistrumento del 1103 presso il Martini (Theatr. Basil. Pis.) \ncol quale la contessa Matilde donò alla nuova Cattedrale \npisana un pezzo di terra posto foris muros civitatis prope \nEcclesiam S. Nicolai, et tenet unum caput in flumine Arni, \n\netc. \nNon solo poi starebbe a conferma di tutto ciò, ma \nservirebbe anche a provare che intorno a quella età la \nstessa cattedrale di Pisa fosse edificata fuori di città, \ntostochè con altro istrumento edito dal Muratori (Ant. \nMed. Aevi T. III.) e rogato lì 26 settembre 1115 (stile \ncomune) l’abate del Monastero di S. Giustiniano a Falesia \npresso Piombino cedè all’Opera della chiesa di S. Maria di \nPisa alcune porzioni del castello di Piombino e suo \ndistretto, in cambio di che l'abate ricevè, fra le altre cose, \nun pezzo di terra nelle vicinanze di Pisa, dov'era la chiesa \ne Monastero di S Niccola. Il quale istrumenlo fu stipulalo \npresso la chiesa maggiore ch'era fuori di città: Actum foris \ncivitate prefata Pisanorum juxta predictam majorem \nEcclesiam feliciter. \nQualora pertanto si vogliano ammetter per buone le sopra \nesposte ragioni onde provare che l’Osari anche nel secolo \nXII rasentava a ponente le mura del secondo cerchio di \nPisa per confluire in Arno, resterà sempre viva un'altra \ndifficoltà, quella cioè di sapere qual porzione di acque \nfluisse nel letto di cotest' antico Auser (Serchio) nei primi \nsecoli dell’Era volgare, quando realmente a questo fiume \nfu tracciato nella pianura occidentale di Pisa un nuovo \nalveo e aperto uno sbocco suo proprio nel mare? \nChe se nelle lettere 17 e 26 del libro V di Cassiodoro si \nnomina il fiume Ausere o Serchio distintamente dall’Arno, \ncome fiumi entrambi navigabili, ciò non prova che il \nSerchio sboccasse in mare, nella stessa guisa che non vi \nsboccavano allora, siccome non vi sboccano adesso, i \nfiumi Mincio e Oglio che sono al pari del Serchio nelle \nstesse lettere da Cassiodoro annoverati fra i fiumi \nnavigabili. \nAltronde è notabile quanto leggesi negli Annali lucchesi \ndi Tolomeo sotto gli anni 1116 e 1171, dai quali \napparisce, che il Serchio aveva un cammino suo proprio, \npel quale andava direttamente in mare, poiché nel 1116 \nl’Imperatore Arrigo V concesse ai Lucchesi privilegio \nrispetto al libero introito de flumine Serclo; e più \nchiaramente lo dimostra il fatto ivi riportato \nsotto l'anno 1171, dove si legge: Lucense Commune \ninvenitur emisse a Truffa Mezolombardi boscum, et totam \nterram, super qua est aedificata turris, quae est in \nfaucibus Serchi, et faucibus maris usque milliarium. \nA meglio confermare che nel secolo XII il Serchio fluiva \nin mare per un alveo diverso da quello dell'Osari pisano, \npotrei fra gli altri documenti citare la rubrica 17 del libro \nV degli antichi Statuti pisani, la quale obbligava il potestà \ndi Pisa a far variare sbocco all'Osari col mandarlo fino al \nfiume Serchio Auseris facies mitti et duci et mutari usque \nad flumen Serchi. Anche nello Statuto del 1233 si parla \nde’ponti della Val di Serchio. \nCosì in quello appellato del conte Ugolino, la Rubr. 18. \nintitolata De Auxere, Barbacanis, Fossa Cucci et aliis, \ntratta dell’obbligo dai Pisani ingiunto al loro potestà di \nfare scavare dal marzo al novembre i fossi, scoli e fiumi \ndella pianura pisana. \nChe se a tutto ciò si vorranno aggiungere i documenti \ncitati agli Articoli ARENA, CAFAGGIO REGIO e \nMETATO di Val di Serchio, oltre quelli che \ns’indicheranno all’Articolo VACCHIANO, converrà \nconcludere; che fino dal secolo X almeno il Serchio \npassava, come adesso, dai luoghi di Vecchiano, Arena, \n\n\n\nCafaggio Regio e Metato , per modo che il fiume Osari di \nPisa del sec. XII era tutt'altro che il fiume Serchio, avendo \nentrambi due corsi diversi fino al mare. \nDondechè ne conseguiva che il canale dell’Osari \nrammentato nelle carte pisane dei primi secoli dopo il \nmille, e l'obbligo che in seguito quel Comune imponeva ai \npotestà di ripulire e mantenere libero il letto, non solo al \nCanale dell’Osari, ma ancora alla Fossa Cuccia e agli altri \nscoli del suburbio occidentale e settentrionale di essa \ncittà, erano altrettante misure di salute e di pubblica \nutilità. In una parola concluderò, che Pisa come Lucca \naveva il suo Oseri, Osari, o dir si voglia Ozzeri (Auxer) \ndiverso di nome e di corso dal fiume Serchio. – Vedere gli \nArticoli OZERI, ossia OZZORI e SERCHIO.",
    "original_title": "OSARI, OSERI, OSARETTO",
    "page": 491,
    "slug": "osari-oseri-osaretto",
    "byte_offset": 3090095
  },
  {
    "context": "nel Val d’Arno pisano.",
    "title": "OSARI (S. STEFANO OLTR') ora detto EXTRA  MOENIA",
    "body": "– Chiesa parrocchiale, \ndove fu un Monastero di donne dell’ordine Benedettino \nnel suburbio settentrionale di Pisa presso la Porta \nLucchese nel pievanale della Primaziale, Comunità \nGiurisdzione Diocesi e Compartimento di Pisa. \nÈ una delle antiche chiese pisane dei primi secoli dopo il \nmille, giacché fino dal 1200 ivi presso esisteva un \nmonaastero di recluse dell’ordine Benedettino, siccome \napparisce da una membrana scritta in detto anno \ndell’Arch. Arciv. di Pisa, stata citata dal Mattei nella sua \nHistor. Eccl. Pis. (T. I. Append. pagina 72.) \nAnche una pergamena del febbrajo 1330 dell’Arch. Dipl. \nFior., fra quelle provenienti dal Monastero di S. Martino \ndi Pisa, appella all’assoluzione data alle monache di S. \nStefano di là dall'Osari per essere incorse nella censura \navendo in qualche modo prestato ajuto all’lmperatore \nLodovico il Bavaro, e all’Antipapa Pietro da Corbaja, \nmentre essi furono in Pisa. \nI citati Annalisti Camaldolensi (T. VI Append.) riportano \nuna bolla del Pontefice Martino V diretta da Firenze li 4 \nagosto del 1421 all’abate del Monastero di S. Michele in \nBorgo di Pisa, perché dasse l'investitura della cappella \ncurata di S. Stefano extra muros Pisarum al sacerdote \nPietro Petri rettore della chiesa parrocchiale di S. Felice di \nPisa. La qual chiesa di S. Stefano, benché annessa al detto \nMonastero di Benedettine, soleva essere fino d’allora \ngovernata da preti secolari. \nFinalmente essendo ridotte a sole tre di numero le \nmonache di S. Stefano furono riunite a quelle di S. \nMartino dentro Pisa, alla qual epoca la chiesa di S. \nStefano oltre Osari, o extra moenia, venne ammensata coi \nsuoi beni al capitolo della Primaziale con l'onere peraltro \ndi mantenervi un parroco. \nLa chiesa è a tre navate con archi a sesto intero, se si \neccettuano i due del presbitero , e con capitelli corinti, \ntutte di marmi e di graniti, state però barbaramenlte \nimpiastrate nel fusto da una patina di calcina. \nLa parrocchia di S. Silvestro extra moenia, già oltre Osari \nnel 1833 contava 552 abitanti.",
    "original_title": "OSARI (S. STEFANO OLTR') ora detto EXTRA ",
    "page": 493,
    "slug": "osari-s-stefano-oltr-ora-detto-extra-moenia",
    "byte_offset": 3101441
  },
  {
    "context": "nel suburbio settentrionale di Pisa.",
    "title": "OSARI (VAL D’)",
    "body": "– \nVedere PISA Comunità.",
    "original_title": "OSARI (VAL D’)",
    "page": 493,
    "slug": "osari-val-d",
    "byte_offset": 3103595
  },
  {
    "context": "",
    "title": "OSERI, OSORI e VAL D’OSERI",
    "body": "– Vedere OSARI del suburbio di Pisa.",
    "original_title": "OSERI, OSORI e VAL D’OSERI",
    "page": 493,
    "slug": "oseri-osori-e-val-d-oseri",
    "byte_offset": 3103683
  },
  {
    "context": "nel Val d’Arno sotto Firenze.",
    "title": "OSMANNORO, e ORMANNORO, volgarmente  appellato LO SMANNORO",
    "body": "– Spaziosa pianura inrigata da più canali e fossi in una \ncontrada che fu assai più d'ora palustre fra i borghi \npopolosi di Campi, di Peretola, di Sesto e di Brezzi. \nLe acque della pianura fra il Poggio a Cajano, Campi e \nPeretola, non potendo avere il loro scolo nell'Arno \nmediante il fiume Bisenzio, perchè il suo letto è più alto \ndella circostante campagna, vengono quasi tutte raccolte \nnel piano dell'Osmannoro dal Fosso omonimo, dal Fosso \nReale, Bandito , o Macinante, non che da molte fosse che \nlentamente in essi le accompagnano. – Vedere FOSSO \nBANDITO, o MACINANTE. \nÈ quella Dogaja dell’Ormannoro , per mantenere e \nriparare la quale i Fiorentini deliberarono di farne una \nrubrica nei loro più antichi Statuti. Infatti dalla Rubric. 65 \nLib. Il dello Statuto del 1321 si rileva, che a quella età la \npalustre pianura dell'Ormannoro, posta fra i pivieri di \nCampi, di Calenzano, di Sesto, di Brozzi, la comunità di \nS. Moro e quella di Peretola, era talmente estesa per le \nacque ivi stanziate, che tutta cotesta campagna restava \ninondata e sommersa specialmente nei tempi piovosi la \nfiumana della Marina, e le dogaje, o Fosse di Gavina, di \nAcqualunga e di Closina . Di che n'erano cagione i loro \nletti talmente colmati e ripieni da non poter più fluire \nliberi secondo l'antico costume . Dondechè prosegue la \nRubr. 65 Lib. II degli Statuti predetti \" per il trattenimento \nche facevano le acque nei tempi piovosi sopra la \nprenominata pianura, quelle terre erano divenute quasi \nsterili, stante che gli alvei o letti di quei fossi e dogaje non \nerano stati vuotati da più di vent'anni addietro, nel qual \ntempo (cioè verso il 1300) vigevano altri Statuti del \nComune di Firenze, che parlavano di dette acque e Dogaje \nda drizzare, e da riparare; i quali Statuti allora non erano \npiù in vigore, ne si ritrovava quella Rubrica nella \ncollezione de’vigenti Statuti fiorentini.” \nQuindi è che nello Statuto del 1321 fu deliberato: che le \npredette acque, o alvei o letti di dette Dogaje \n(dell'Ormannoro) si rimettano, si riparino e si addirizzino \nnei luoghi opportuni con tutto ciò che sarà necessario, a \ncarico e spesa di quelli, a favore de’quali risulterà l’utile, \necc. – (TARGIONI Viaggi ecc. T. V.) \nAttualmente la campagna dell'Osmannoro è riparata da \nun’infinità di canali e fossi che attraversano, o che \nfiancheggiano i pingui campi di quella pianura dove \nprosperano le granaglie, ma cui male si confa la vite, e \npunto l’ulivo. Ha la contrada dell'Osmannoro tre miglia di \nlunghezza e quasi due di larghezza. È attraversata dalla \nstrada R. Pratese, parallela all'argine sinistro della Dogaja \no Fosso dell’Ormannoro . \nDa questa stessa Dogaja inoltre prese il vocabolo un \nantico spedale situalo nel centro della sua pianura \nsull'argine sinistro della stesso fosso o Dogaja. – Sebbene \nda gran tempo lo spedale dell'Ormannoro sia soppresso, \nesiste tuttora la sua fabbrica ad uso di casa colonica con \nannesso oratorio di S. Croce all'Ormannoro . Il quale \nospedale nel principio del 1400 era retto da Fr. Niccola di \nTuccio da Siena che si diceva, dell'ordine di S. Croce di \n\n\n\nOrmannoro , mentre egli era rettore dello spedale di S \nSpirito di Pistoja. – Vedere una pergamena del 5 marzo \n1409 esistente nell'Arch. Dipl. Fior. tra quelle appartenute \nai monaci Olivetani di Pistoja.",
    "original_title": "OSMANNORO, e ORMANNORO, volgarmente ",
    "page": 493,
    "slug": "osmannoro-e-ormannoro-volgarmente-appellato-lo-smannoro",
    "byte_offset": 3103758
  },
  {
    "context": "già SPEDALE D’ASNELLO nella Valle dell'Ombrone pistojese.",
    "title": "OSNELLO",
    "body": "– Di quest'antico e celebre \nospizio, volgarmente chiamato Spedale d' Asnello o del \nDoccio, conserva il nome una casa convertita ad altri usi \ncon oratorio annesso (S. Maria al Doccio) nei piviere di \nS. Pietro a Agliana, Comunità Giurisdizione del Montale, \nDiocesi di Pistoja, Compartimento di Firenze. \nLa fabbrica dell’antico spedale di Osnello esiste \n(ERRATA: lungo la via Montalese) lungo la via postale \nLucchese a mezza strada fra il Montale e Pistoja. \nQuesto pio istituto prese nome dal suo fondatore Asnello \nche nel 1162 lo fabbricò sopra alcune terre proprie in \nluogo denominato Doccio da un fosso o dogaja che vi \npassa li d'appresso. Quindi avvenne che durante il tempo \nin cui visse il fondatore Asnello, il quale ne fu rettore e \nsignore, il suo spedale si appellò di S. Maria Bella a \nDoccio. \nLa prima carta relativa a questo ospizio di Osnello fu \nscritta il dì 12 aprile 1162 nel borgo di Porta \nGuajaldatica , (ora Porta Caldatica) di Pistoja. È \nun'istrumento col quale Basilio del fu Pierino e Canuta \nsua moglie, figlia di Martinello offrirono allo spedale di \nDoccio, che si fabbricava di nuovo da Asnello fondatore e \nrettore, un pezzo di terra posto nello stesso luogo di \nDoccio. \nQuindi su quest'ospizio acquistarono giurisidzione i \nmonaci di S. Salvatore di Val d’Agna, non già le monache \ndi S Maria d'Agliana. Al medesimo più tardi fu aggregato \ndal Pontefice Gregorio IX un altro spedale de’cavalieri \nGerosolimitani di Pisa, per cui questo pure si chiamò di \nOsnello. Delle quali cose fanno fede le pergamene del 18 \nagosto 1207, 18 settembre 1209, un atto di concordia del \n9 giugno 1207, una sentenza del 10 novembre 1335, tutti \ndocumenti esistenti fra le membrane dell'Arch. Dipl. Fior. \nprovenute dal Monastero degli Olivetani di Pistoja. \nLo spedale di Osnello nel 1251 restò dalle guerre \ndevastato in guisa che il Vescovo di Pistoja con circolare \ndel 24 novembre di detto anno annunziava agli \narcivescovi, vescovi e prelati della Toscana, che per \nmotivo di ostilità lo spedale di S. Maria d'Osnello posto \nnella strada pubblica di Pistoja essendo affatto distrutto, e \nvolendo riedificarlo per comodo de’pellegrini e \npasseggeri, esortava quei prelati a concedere ajuti \nspirituali e indulgenze a coloro, i quali volessero \nconcorrere a così pia opera. – (ARCH. DIPL. FIOR. \nCarte di S. Bernardo di Pisa). \nBen presto pertanto quel pio istituto venne riaperto agli \nusi consueti, tostochè con atto rodato in Peccioli nel 3 \nmarzo 1257 donna Orlandesca, appellata Decca, figlia del \nfu Orlando della villa della badia di S. Casciano in \nCarisio offri sé stessa in conversa degli spedali riuniti \nd'Osnello di Pistoja e di quello di Pisa recipiente per D. \nCarsedonio rettore dell'uno e dell'altro ospedale il castaldo \ndi quello d'Osnello di Pisa. – (ARCH. DIPL. FIOR. Carte \ndegli Olivet. di Pistoja.) \nDa un altro documento dell'agosto 1380 si rileva che lo \n\nspedale d'Osnello fu incorporato con i suoi beni al \nMonastero degli Olivetani di detta città da Giov. Vivenzi \nvescovo di Pisloja, con obbligo a quei monaci di \nmantenere le case di Osnello, di accogliervi i poveri, e con \naltri patti e condizioni, state poi ratificate nel 15 marzo del \n1437 da don Lorenzo abate generale della congregazione \ndegli Olivetani. – (ARCH. DIPL. FIOR. loc. cit.)",
    "original_title": "OSNELLO",
    "page": 494,
    "slug": "osnello",
    "byte_offset": 3107229
  },
  {
    "context": "",
    "title": "OSPEDALE, OSTALE, STALE, OSPEDALUCCIO,  OSTALUCCIO, OSPEDALACCIO, SPEDALE,  SPEDALACCIO, SPEDALINO, SPEDALETTO,  OSPEDALETTO, e altri sinonimi",
    "body": "restati a molti luoghi e  casalucci della Toscana sulle pubbliche strade maestre,  sino da quando furono dall'autorità pubblica, e più spesso  dalla carità privata eretti cotali asili per alloggiare\nin mancanza di alberghi i poveri passeggeri, assistere e mantenere per qualche giorno coloro che infirmavano per via.\nNoi indicheremo fra i molti quei pochi ospedali, ossiano \nospedaletti, dei quali restò il vocabolo a una qualche \nlocalità sulle antiche vie provinciali, o anche posali. – Tali \nsono i seguenti.",
    "original_title": "OSPEDALE, OSTALE, STALE, OSPEDALUCCIO, ",
    "page": 494,
    "slug": "ospedale-ostale-stale-ospedaluccio-ostaluccio-ospedalaccio-spedale-spedalaccio-spedalino-spedaletto-ospedaletto-e-altri-sinonimi",
    "byte_offset": 3110640
  },
  {
    "context": "",
    "title": "OSPEDALE DELL’ALTOPASCIO",
    "body": "– Vedere \nALTOPASCIO",
    "original_title": "OSPEDALE DELL’ALTOPASCIO",
    "page": 494,
    "slug": "ospedale-dell-altopascio",
    "byte_offset": 3111311
  },
  {
    "context": "",
    "title": "OSPEDALE DI S. ALLUCIO",
    "body": "– Vedere ALLUCIO (S.)",
    "original_title": "OSPEDALE DI S. ALLUCIO",
    "page": 494,
    "slug": "ospedale-di-s-allucio",
    "byte_offset": 3111367
  },
  {
    "context": "",
    "title": "OSPEDALE DI S. ANTONIO ALLE STAFFE",
    "body": "– Vedere \nINCISA e VIA REGIA ARETINA.",
    "original_title": "OSPEDALE DI S. ANTONIO ALLE STAFFE",
    "page": 494,
    "slug": "ospedale-di-s-antonio-alle-staffe",
    "byte_offset": 3111420
  },
  {
    "context": "fuori di  MONTEVARCHI.",
    "title": "OSPEDALE DI S. ANTONIO DI VIENNA",
    "body": "– Vedere MONTEVARCHI.",
    "original_title": "OSPEDALE DI S. ANTONIO DI VIENNA",
    "page": 494,
    "slug": "ospedale-di-s-antonio-di-vienna",
    "byte_offset": 3111501
  },
  {
    "context": "",
    "title": "OSPEDALE DEL BIGALLO A RUBALLA",
    "body": "– Vedere \nBIGALLO nel Val d’Arno fiorentino.",
    "original_title": "OSPEDALE DEL BIGALLO A RUBALLA",
    "page": 494,
    "slug": "ospedale-del-bigallo-a-ruballa",
    "byte_offset": 3111586
  },
  {
    "context": "in Val d’Orcia.",
    "title": "OSPEDALE DI BRICOLA o BRICOLE",
    "body": "– \nVedere BRICOLA, e CASTELVECCHIO D’ORCIA, cui \npuò aggiungersi, che nel luogo di Bricole o Bricola \npubblicò un placito li 17 settembre 1079 la contessa \nMatilde a favore del vescovo di Lucca; e nel dicembre del \n1088 nel borgo di Bricola fu rogato un istrumento, col \nquale il C. Ranieri del fu C Ildebrando degli \nAldobrandeschi di S. Fiora mediante il regalo di lire cento \nlucchesi promise di non fa re ostacolo all’edificazione di \nun castello che l’abate amiatino voleva erigere a Serra di \nRuga.",
    "original_title": "OSPEDALE DI BRICOLA o BRICOLE",
    "page": 494,
    "slug": "ospedale-di-bricola-o-bricole",
    "byte_offset": 3111672
  },
  {
    "context": "",
    "title": "OSPEDALE DI CALAVORNO IN GARFAGNANA",
    "body": "– Vedere CALAVORNO nella Valle del Serchio.",
    "original_title": "OSPEDALE DI CALAVORNO IN GARFAGNANA",
    "page": 494,
    "slug": "ospedale-di-calavorno-in-garfagnana",
    "byte_offset": 3112241
  },
  {
    "context": "",
    "title": "OSPEDALE DI CROCE BRANDELLIANA",
    "body": "– Vedere \n\n\n\nCROCE BRANDELLIANA.",
    "original_title": "OSPEDALE DI CROCE BRANDELLIANA",
    "page": 494,
    "slug": "ospedale-di-croce-brandelliana",
    "byte_offset": 3112331
  },
  {
    "context": "",
    "title": "OSPEDALE DELLA CROCE DI CAMBIATE",
    "body": "– Vedere \nCOMBIATE o CAMBIATE in Val di Marina.",
    "original_title": "OSPEDALE DELLA CROCE DI CAMBIATE",
    "page": 495,
    "slug": "ospedale-della-croce-di-cambiate",
    "byte_offset": 3112403
  },
  {
    "context": "",
    "title": "OSPEDALE DI S. EUSEBIO IN POLVEROSA",
    "body": "– Vedere POLVEROSA (S. JACOPO IN).",
    "original_title": "OSPEDALE DI S. EUSEBIO IN POLVEROSA",
    "page": 495,
    "slug": "ospedale-di-s-eusebio-in-polverosa",
    "byte_offset": 3112492
  },
  {
    "context": "",
    "title": "OSPEDALE DELLA GINESTRA",
    "body": "– Vedere GINESTRA in Val di Pesa, e presso MONTEVARCHI.",
    "original_title": "OSPEDALE DELLA GINESTRA",
    "page": 495,
    "slug": "ospedale-della-ginestra",
    "byte_offset": 3112573
  },
  {
    "context": "",
    "title": "OSPEDALE DI S. LAZZARO PRES SO LUNI",
    "body": "– Vedere \nLAZZARO (S.) A LUNI.",
    "original_title": "OSPEDALE DI S. LAZZARO PRES SO LUNI",
    "page": 495,
    "slug": "ospedale-di-s-lazzaro-pres-so-luni",
    "byte_offset": 3112662
  },
  {
    "context": "",
    "title": "OSPEDALE DE’MALESETI",
    "body": "– Vedere MALESETI nel suburbio di Prato.",
    "original_title": "OSPEDALE DE’MALESETI",
    "page": 495,
    "slug": "ospedale-de-maleseti",
    "byte_offset": 3112737
  },
  {
    "context": "",
    "title": "OSPEDALE DI OSNELLO",
    "body": "– Vedere OSNELLO.",
    "original_title": "OSPEDALE DI OSNELLO",
    "page": 495,
    "slug": "ospedale-di-osnello",
    "byte_offset": 3112810
  },
  {
    "context": "",
    "title": "OSPEDALE DI PALAZZUOLO IN ROMAGNA",
    "body": "– Vedere PALAZZUOLO DI ROMAGNA.",
    "original_title": "OSPEDALE DI PALAZZUOLO IN ROMAGNA",
    "page": 495,
    "slug": "ospedale-di-palazzuolo-in-romagna",
    "byte_offset": 3112856
  },
  {
    "context": "",
    "title": "OSPEDALE DI S. PELLEGRINO IN GARFAGNANA",
    "body": "– Vedere ALPE DI S. PELLEGRINO.",
    "original_title": "OSPEDALE DI S. PELLEGRINO IN GARFAGNANA",
    "page": 495,
    "slug": "ospedale-di-s-pellegrino-in-garfagnana",
    "byte_offset": 3112931
  },
  {
    "context": "",
    "title": "OSPEDALE DI PIETRAMALA",
    "body": "– Vedere \nPIETRAMALA dell’Appennino di Firenzuola.",
    "original_title": "OSPEDALE DI PIETRAMALA",
    "page": 495,
    "slug": "ospedale-di-pietramala",
    "byte_offset": 3113012
  },
  {
    "context": "",
    "title": "OSPEDALE DI PIETRAFITTA PRESSO EMPOLI",
    "body": "– Vedere PIETRAFITTA nel Val d’Arno inferiore, e EMPOLI.",
    "original_title": "OSPEDALE DI PIETRAFITTA PRESSO EMPOLI",
    "page": 495,
    "slug": "ospedale-di-pietrafitta-presso-empoli",
    "byte_offset": 3113096
  },
  {
    "context": "",
    "title": "OSPEDALE DI PONTE PETRINI",
    "body": "– Vedere PONTE PETRINI, e PIMONTE in Val di Bisenzio.",
    "original_title": "OSPEDALE DI PONTE PETRINI",
    "page": 495,
    "slug": "ospedale-di-ponte-petrini",
    "byte_offset": 3113204
  },
  {
    "context": "",
    "title": "OSPEDALE DI TAGLIAFERRO",
    "body": "– Vedere \nTAGLIAFERRO sulla strada R. Bolognese.",
    "original_title": "OSPEDALE DI TAGLIAFERRO",
    "page": 495,
    "slug": "ospedale-di-tagliaferro",
    "byte_offset": 3113293
  },
  {
    "context": "",
    "title": "OSPEDALE VECCHIO DI VICCHIO",
    "body": "– Vedere VICCHIO in Val di Sieve.",
    "original_title": "OSPEDALE VECCHIO DI VICCHIO",
    "page": 495,
    "slug": "ospedale-vecchio-di-vicchio",
    "byte_offset": 3113375
  },
  {
    "context": "in Val d’Agna.",
    "title": "OSPEDALETTO DE’BARDI",
    "body": "– Vedere \nMONTALE Comunità.",
    "original_title": "OSPEDALETTO DE’BARDI",
    "page": 495,
    "slug": "ospedaletto-de-bardi",
    "byte_offset": 3113447
  },
  {
    "context": "",
    "title": "OSPEDALETTO DELLA CONSUMA",
    "body": "– Vedere \nTOSINA. \n \n\n ",
    "original_title": "OSPEDALETTO DELLA CONSUMA",
    "page": 495,
    "slug": "ospedaletto-della-consuma",
    "byte_offset": 3113523
  },
  {
    "context": "già DEL PRATO DEL VESCOVO nell’Appennino sopra Pistoja.",
    "title": "OSPEDALETTO DELLA LIMENTRA",
    "body": "– Vedere ALPI (S. BARTOLOMMEO IN).",
    "original_title": "OSPEDALETTO DELLA LIMENTRA",
    "page": 495,
    "slug": "ospedaletto-della-limentra",
    "byte_offset": 3113576
  },
  {
    "context": "",
    "title": "OSPEDALETTO SULL’ERA",
    "body": "– Vedere AGANANO, e SPEDALETTO in Val d’Era.",
    "original_title": "OSPEDALETTO SULL’ERA",
    "page": 495,
    "slug": "ospedaletto-sull-era",
    "byte_offset": 3113707
  },
  {
    "context": "",
    "title": "OSPEDALETTO D’ORCIA",
    "body": "– Vedere SPEDA LETTO in Val d’Orcia.",
    "original_title": "OSPEDALETTO D’ORCIA",
    "page": 495,
    "slug": "ospedaletto-d-orcia",
    "byte_offset": 3113786
  },
  {
    "context": "in Val di Greve, o DI S.",
    "title": "OSPEDALETTO DI SAN CASCIANO",
    "body": "ANDREA IN PERCUSSINA. – Vedere \nPERCUSSINA (S. ANDREA IN).",
    "original_title": "OSPEDALETTO DI SAN CASCIANO",
    "page": 495,
    "slug": "ospedaletto-di-san-casciano",
    "byte_offset": 3113856
  },
  {
    "context": "",
    "title": "OSPEDALETTO DI S. MICHELE SUL RENO",
    "body": "– Vedere \nSPEDALETTO DEL RENO.",
    "original_title": "OSPEDALETTO DI S. MICHELE SUL RENO",
    "page": 495,
    "slug": "ospedaletto-di-s-michele-sul-reno",
    "byte_offset": 3113977
  },
  {
    "context": "presso Pisa.",
    "title": "OSPEDALETTO SULLA VIA ROMEA",
    "body": "– \nVedere SPEDALETTO SULLA STRADA \nMAREMMANA.",
    "original_title": "OSPEDALETTO SULLA VIA ROMEA",
    "page": 495,
    "slug": "ospedaletto-sulla-via-romea",
    "byte_offset": 3114051
  },
  {
    "context": "",
    "title": "OSPEDALETTO IN PERCUSSINA",
    "body": "– Vedere \nPERCUSSINA (S. ANDREA IN) o A S. CASCIANO.",
    "original_title": "OSPEDALETTO IN PERCUSSINA",
    "page": 495,
    "slug": "ospedaletto-in-percussina",
    "byte_offset": 3114145
  },
  {
    "context": "",
    "title": "OSPEDALACCIO, o SPEDALAZZO alla PIETRA",
    "body": "– Vedere PELLEGRINO e PIETRA nel suburbio di Firenze.",
    "original_title": "OSPEDALACCIO, o SPEDALAZZO alla PIETRA",
    "page": 495,
    "slug": "ospedalaccio-o-spedalazzo-alla-pietra",
    "byte_offset": 3114233
  },
  {
    "context": "",
    "title": "OSPEDALACCIO IN VAL DI GREVE",
    "body": "– Vedere \nPITIGLIOLO DI GREVE.",
    "original_title": "OSPEDALACCIO IN VAL DI GREVE",
    "page": 495,
    "slug": "ospedalaccio-in-val-di-greve",
    "byte_offset": 3114336
  },
  {
    "context": "in Val di Chiana.",
    "title": "OSSAJA",
    "body": "– Borgo con dogana di \nfrontiera e chiesa parrocchiale (SS. Cristofano e Biagio) \nnel piviere di Terentala, Comunità Giurisdizione Diocesi e \ncirca 3 miglia toscane a ostro di Cortona, Compartimento \ndi Arezzo. \nStà l’Ossaja nella strada postale di Perugia, circa mezzo \nmiglio a ponente del Casale di Sepoltaglia , due vocaboli \nche credonsi rimasti a cotesta contrada dopo la sanguinosa \nbattaglia data da Annibale ai Romani costà presso al Lago \nTrasimeno. \nNei ricordi della cancelleria vescovile di Cortona si legge \nla notizia, che il popolo della villa dell’Ossaja nell'anno \nl202 eresse e dotò la chiesa di S. Cristofano all’Ossaja, per \ncui conservò il padronato della medesima sino alla metà \ndel secolo XIV. Il qual giuspadronato, perduto per \ntrascuranza de’patroni piuttosto che per motivi di guerre, \npassò ne’vescovi di Cortona, per cui la stessa chiesa \nattualmente è di loro libera collazione. \nAd impinguare le sue entrate concorsero i beni della \ndistrutta chiesa di S. Salvatore al Castellare, le cui \nsostanze vennero ammensate alla chiesa parrocchiale di S. \nBiagio all'Ossaja. \n\n\n\nLa dogana di questa villa è di seconda classe, e il \ndoganiere dell'Ossaja ha sotto di sé 4 passagerie o dogane \ndi terza classe, cioè: la dogana dei Due Termini, quella del \nPassaggio, l’altra di S. Andrea in Sorbello e la quarta di \nMercatale, tutte nella Comunità e Giurisdizione di \nCortona. \nLa parrocchia de’SS. Cristofano e Biagio all’Ossaja \nnell'anno 1833 contava 712 abitanti.",
    "original_title": "OSSAJA",
    "page": 495,
    "slug": "ossaja",
    "byte_offset": 3114404
  },
  {
    "context": "",
    "title": "OSSERVANZA (S. BERNARDINO ALL’) DI  ASINALUNGA",
    "body": "– Vedere BERNARDINO (S.) ALL’OSSERVANZA DI ASINALUNGA.",
    "original_title": "OSSERVANZA (S. BERNARDINO ALL’) DI ",
    "page": 496,
    "slug": "osservanza-s-bernardino-all-di-asinalunga",
    "byte_offset": 3115956
  },
  {
    "context": "sopra Cetona.",
    "title": "OSSERVANZA DI BELVERDE",
    "body": "– Vedere \nBELVERDE DI CETONA.",
    "original_title": "OSSERVANZA DI BELVERDE",
    "page": 496,
    "slug": "osservanza-di-belverde",
    "byte_offset": 3116072
  },
  {
    "context": "",
    "title": "OSSERVANZA DI MONTALCINO",
    "body": "– Vedere \nMONTALCINO.",
    "original_title": "OSSERVANZA DI MONTALCINO",
    "page": 496,
    "slug": "osservanza-di-montalcino",
    "byte_offset": 3116146
  },
  {
    "context": "nel suburbio di Siena.",
    "title": "OSSERVANZA (S. BERNARDINO ALL’)",
    "body": "– Vedere BERNARDINO (S.) \nALL’OSSERVANZA DI SIENA, e CAPRAJA \n(COLLINA DI) nelle Masse S. Martino di Siena.",
    "original_title": "OSSERVANZA (S. BERNARDINO ALL’)",
    "page": 496,
    "slug": "osservanza-s-bernardino-all",
    "byte_offset": 3115956
  },
  {
    "context": "(Ospitale) nell’Appennino della Futa in Val di Sieve.",
    "title": "OSTALE, STALE",
    "body": "– Antico ospizio esistito sulla vecchia \nstrada maestra di Bologna, che s'appellò dello Stale, \ndonde poi ebbe il titolo una contea monastica, posta sulla \ncresta dell'Appennino della Futa, la cui chiesa di S \nSalvatore fu profanata, e la sua parrocchia traslocata nella \nchiesi di S. Lucia detta dello Stale, già Nullius dell'abate \ndi S Salvatore a Settimo, attualmente compresa nel \npiviere di S. Gavino Adimari, Comunità Giurisdizione e \ncirca 6 miglia toscane a settentrione di Barberino di \nMugello, Diocesi e Compartimento di Firenze. \nLa fabbrica dell'antico ospizio monastico dell'Ostale, stata \nriunita ad uso di una cascina con annessa tenuta dalla \nnobil famiglia Lenzoni di Firenze, siede in mezzo alle \npraterie alpine, ed ha al suo settentrione Bruscoli e il \nSasso di Castro, a ponente la dogana di Casaglia, a \nlevante quella della Futa e a ostro il Castello di Mangona. \nTrovasi fra le più alte sorgenti del torrente Biscia \ntributario del Reno bolognese, e le prime fonti del torrente \nStura che nasce alla base meridionale del Sasso di Castro, \ne che più in basso si accoppia alla Sieve, fiumana \ntributaria dell'Arno. – Vedere CAMpo ALL’ORZO. \nAll'Articolo BARBERINO DI MUGELLO, Comunità, fu \nindicato in qual modo il conte Guglielmo Bulgaro \nde’Cadolingi consorti de’conti Alberti fino dall'anno 1048 \n(7 dicembre) donò alla badia a Settimo presso Firenze la \ntenuta dell’Ostale colla chiesa e beni annessi: et \nEcclesiam sito Ospitale cum omnibus juribus sibi \npertinentibus, et adiacentis suis, cum casis, aedifitiis, et \nuniversis fabricis suis, ec. Il qual dono fu fatto ad oggetto \ndi alimentare quei monaci che sotto la regola di S. \nBenedetto bramavano di ritirarsi per servire a Dio \nnell'Ostale. Della qual tenuta furono ivi descritti i confini, \n\nposti fra il territorio fiorentino e quello bolognese. Tre \nsecoli dopo insorse lite sulla giurisdizione politica \ndell'Ostale pretesa dal Comune di Bologna, ma contradetta \ne vinta dai Fiorentini. – (M. VILLANI, Cronica Lib. VIII \ncap. 98.) \nA favorire la vittoria contribuì l'acquisto anteriormennte \nfatto dalla Rep. Fior. (sino dal 15 gennajo 1340 stil.fior.), \ndel Castello di Magona e suo distretto, nella quale \ngiurisdizione erano compresi Monte Carelli, Bruscoli e \nCasaglia, luoghi tutti che furono perciò incorporati al \ncontado fiorentino; e che a tenore della pianta topografica \nesibita dagli avvocati del Comune di Firenze ai giudici in \nBologna, si trovavano a confine con la tenuta dell'Ostale. \nAltronde la stessa tenuta era a contatto tra grecale e \nlevante con il territorio di Castro, stato aquistato dalla \nRep., dagli Ubaldini nel 1330, mentre verso settentrione \nl’Ostale si accostava per via di Barigazza alla contea di \nPepoli di Bologna, la quale contea anticamente spettava \nessa pure ai conti Alberti e loro consorti. Per queste ed \naltre ragioni esposte dai giureconsulti fiorentini nella \ndisputa insorta nel 1357 e 1358 sulla giurisdizione della \ntenuta dell’Ostale, fu proclamata sentenza, che il territorio \ndell'Ostale doveva riguardarsi compreso, e perciò \nappartenere al contado e giurisdizione di Firenze. \nFinalmente nel 1380 i senatori della Rep. Fior. \nautorizzarono la Signoria per la compra da farsi, siccome \nfu eseguita, del Castello e distretto di Bruscoli ch'era pur \nesso de’conti Alberti di Mangona. \nEssendo poi occorso nel 1771 al governo toscano di far \nesaminare la natura della così detta Contea dello Stale \nde’monaci Cistercensi della badia a Settimo, fu trovato, \nche essa consisteva in quattro miglia di terre in gran parte \nboschive e prative abitate da sette o otto famiglie di \nlavoratori e da pochi monaci senza però fortilizj, nè \nborghi, nè villaggi, nè tribunali, e con una sola chiesa in \ncui risiedevano un monaco sacerdote curato e un laico \nagente di campagna. In detta occasione pertanto, oltre le \nanzidette notizie istorico-politiche, si produssero quelle \ndell'archivio delle Decime granducali; dalle quali \nappariva, che nel 1494, quando fu ordinata la Decima, \nvennero descritti nei libri originali della medesima, e \nfurono decimati tutti i beni che la badia a Settimo \npossedeva nell’Ostale, i quali beni continuarono a \ndescriversi nel popolo di S Lucia, già di S. Salvatore dello \nStale, sotto il pievanato di S. Gavino Adimari, Quartiere \nS. Giovanni. – In vista di tuttociò il Granduca Pietro \nLeopoldo emanò un sovrano rescritto sotto dì 19 agosto \n1571, che diceva: “Spettare unicamente a S. A. R. la \ngiurisdizione e proprietà territoriale della Tenuta dello \nStale, come inclusa nel contado fiorentino. Gli \namministratori generali facciano prontamente la loro \nproposizione per stabilire una Dogana, oppure una \nPassaggeria, sui confini della mentovata tenuta colla \ncontea di Peppoli.” \nInfatti la dogana della Futa e quella di Casagla furono \nerette dopo la notificazione del 19 maggio 1774, colla \nquale si dichiarò la così detta Contea dell'Ostale unita al \ncontado fiorentino, e alle sue leggi soggetta. – Vedere \nFUTA. \nAnche la chiesa parrocchiale dell'Ostale già Nullius \nperché dipesa dall’abate de'Cistercensi della badia di \nSettimo dopo la soppressione di questi fu per decreto \n\n\n\narcivescovile dei 28 aprile 1786 dichiarata inamovibile e \ndi collazione dell'Ordinario. Arroge che nel 1766 era stata \nriedificata nel monte di Fò presso la Futa e sull'attuale \nstrada R. Bolognese la nuova chiesa parrocchiale \ndell'Ostale, quando restò profanata la vecchia posta \nalquanto lungi di là, e quindi il suo locale ridotto ad uso di \ncascina. \nLa parrocchia di S. Lucia allo Stale nel 1833 contava i 48 \nabitanti, 74 dei quali erano compresi nella Comunità di \nFirenzuola, gli altri appartenevano a quella di Barberino \ndi Mugello.",
    "original_title": "OSTALE, STALE",
    "page": 496,
    "slug": "ostale-stale",
    "byte_offset": 3116377
  },
  {
    "context": "(Hostinae Castr.) nel Val d’Arno superiore.",
    "title": "OSTINA",
    "body": "– \nCastello smantellato e da lunga mano ridotto a Villaggio \ncon antica chiesa parrocchiale (S. Tommaso) cui si \nriunirono quelle di S. Biagio a Ostina, e di S. Clemente a \nLuco, tutte tre filiali della pieve di S. Pietro a Cascia nella \nComunità Giurisdizione e circa miglia toscane 2 e 1/2 a \nlibeccio di Muggello, Diocesi di Fiesole, Compartimento \ndi Firenze. \nRisiede sull’orlo dell'alti-piano che fiancheggia alla destra \nil Val d'Arno superiore, sotto la cui rupe scende al suo \nlevante il torrente Resco Cascianese. \nUna delle antiche memorie superstiti che rammentano il \nCastello d'Ostina conservasi in un istrumento del 1060 \npubblicato nella serie de’Duchi e Marchesi di Toscana \ndell'Ab. Camici. – È l'atto di rinunzia a una eredità fatto \ndavanti il giusdicente o vicario imperiale del Val d’Arno \nnella Curia di Ostina. \nAll’Articolo Luco del Va l d’Arno superiorc richiamai alla \nmemoria de’miei lettori la donazione fatta nel 995 dal \ngran conte Ugo alla badia fiorentina del Castello di Luco \ne della sua chiesa di S. Clemente, cui in seguito pare che \nvi fosse aggiunto il Castello d'Ostina. Ciò si deduce da \nquanto scrisse l'Ab. Puccinelli nella cronaca di quella \nbadia, là dove racconta che, fra il 1214 e il 1237, l’abate \nBartolommeo obbligò la famiglia de’Pazzi del Val d’Arno \ndi sopra, feudataria della suddetta badia per i castelli di \nOstina e di Luco, a pagare non solo l'annuo tributo o \npensione, ma ancora a pareggiare il debito arretrato. \nCerto è che dalla potente casata de’Pazzi fu fatto del \nCastello d'Ostina un baluardo, dove nel 1250 i Guelfi \nfuorusciti di Firenze si raccolsero e si difesero bravamente \ndai Ghibellini e dalle soldatesche imperiali Alemanne ivi \nassediati. \nDiversamente andò la bisogna nel 1269 quando i \nGhibellini, alla loro volta cacciati da Firenze, si unirono \nad alcuni nobili di casa Pazzi cui riescì di ribellare il \nCastello d'Ostina, che però ritennero per pochi di, poiché \nil governo fiorentino v'inviò i suoi Guelfi, i quali dopo \narditi assalti lo riconquistarono. \nFinalmente nel 1304 il Castello d'Ostina essendo divenuto \nasilo della fazione de’Bianchi fu dalle genti della Rep. \nFior. assediato, e dopo presa la sua rocca venne sino dai \nfondamenti spianata. \nLa parrocchia di S. Tommaso a Ostina nel 1833 contava \n467 abitanti.",
    "original_title": "OSTINA",
    "page": 497,
    "slug": "ostina",
    "byte_offset": 3122219
  },
  {
    "context": "",
    "title": "OTTAVIANO (S.) IN COLLINA",
    "body": "– Vedere VILLA DI S. \nOTTAVIANO in Val d’Era. \n\n \n ",
    "original_title": "OTTAVIANO (S.) IN COLLINA",
    "page": 497,
    "slug": "ottaviano-s-in-collina",
    "byte_offset": 3124624
  },
  {
    "context": "(Ad octavum lapidem).",
    "title": "OTTAVO in Val di Chiana",
    "body": "– Casale presso la strada postale di Perugia con chiesa \nparrocchiale (S. Maria) filiale della pieve di S. Quirico a \nRigutino, già di S. Pietro a Monticello o a Butrintoro , \nnella Comunità Giurisdizione Diocesi e Compartimento di \nArezzo, la qual città resta circa 7 miglia a settentrione di \nOttavo. \nAll'Articolo DECIMO (S. CECILIA A) in Val di Greve \navvertii che simili luoghi, come Quarto, Quinto, Sesto, \nSettimo, Ottavo, e Decimo ci richiamano per lo più \nall’epoca in cui le città del romano Impero per proprio \nconto restauravano le vecchia vie consolari, oppure ne \ncostruivano a loro spese delle nuove municipali. \nDondechè le pietre milliari che si apponevano lungh'esse \nindicarono la distanza dalla città capolnogo di quel \nmunicipio. Quindi è che troviamo nei contorni di Arezzo, \ndi Firenze, di Lucca, di Pisa, di Siena, Volterra ecc. ecc. i \nluoghi di Terzo, o Terzolle, Quarto, Quinto, Quintale, \nSesto, Settimo, Settimello, Ottavo, Decimo ecc., non solo \nin una, ma anche in più direzioni dalle stesse città. – A \nconforto di tale verità citerò la colonna milliare di Nocchi \nposta dal magistrato civico di Luni sotto l'impero di \nGraziano e di Valentiniano II, quasi contemporaneamente \nall’altro cippo pisano illustrato dal Chimentelli (De \nhonore Biselli pag. 329) trovato ne’contorni di S. Pietro in \nGradi, presso dove in origine dovè essere collocato, cioè, \ncome ivi è segnato, sul quarto miglio da Pisa, a Civit. \nPisana M. P. IV. \nAi suddetti documenti spettanti a Pisa e a Luni potrei \naggiungere i cippi milliari di Arles e d i Nimes in Francia, \ndi Cara e di Villanova in Spagna, di Brancara in \nPortogallo, e di varii paesi dell'Allemagna e dell’Italia \neretti dai municipii ed anco a spese de’particolari sotto gli \nAntonini, e altri Imperatori; cippi che il Grutero, il \nMuratori e il Maffei nelle loro Raccolte pubblicarono coi \nnumeri delle miglia I. III. IV. X. ecc. a indicazione della \ndistanza della strada maestra da quelle città. Che però a \nbuon diritto si può concludere, che i luoghi di Quarto, \nQuinto, Sesto, Settimo, Ottavo, e via discorrendo, rimontar \ndebbono in gran parte alla divisione del romano impero, e \nmassimamente a quella di Valentiniano II e di Graziano, \nalla qual epoca per avventura risalgono i primordii, se non \ndei governi municipali, certamente delle diocesi \necclesiastiche. Avvegnaché, per quanto da molti si tenga \nper fermo, che cent'anni prima sotto il Pontefice Dionisio \ne l’Imperatore Claudio il Gotico il distretto de’municipii \nservisse di norma e di limite alle prime diocesi \necclesiastiche, è altrettanto vero che al buon Graziano si \ndeve il merito di aver permesso, che la religione Cristiana \nacquistasse e conservasse permanenti e visibili gli effetti \nsuoi. – (DENINA, Rivol. d' Italia Lib. III C. 9). – Vedere \nAREZZO DIOCESI \nDissi che per lo più i nomi di Quarto, Quinto ecc. \nripetono la loro origine dalle distanze della città che li fece \nporre, essendochè in Toscana, sebbene rari, non mancano \nesempi di altri luoghi derivati da numeri che non potevano \nservire a segnalare le distanze dalle respettive città. – \nVedere gli Articoli QUARTO, SESTO ecc. \nMa per tornare al Casale di Ottavo di Arezzo, dirò che qua \npossedevano beni fino dal secolo XI i marchesi del Monte \n\n\n\nS. Maria, poiché uno di essi, il Marchese Enrico figlio del \nMarchese Ugo, o Uguccione, per testamento dell'ottobre \n1098 investì la contessa Sofia sua ava della porzione che \ngli si perveniva della corte di Ottavo e della selva di \nAcuto (donde Rigutino?) poste nel contado aretino dentro \nil piviere di S. Pietro a Botrintoro . \nLa qual porzione, ch'era una metà della corte e selva \nsuddetti, fu dalla nominata contessa Sofia insieme colla \nchiesa d' Ottavo donata alla badia di S. Flora di Arezzo, \ncome da istrumento rogato in Colle de’marchesi del \nMonte nel dicembre dello stesso anno 1098. \nÈ quella medesima C. Sofia che nell'aprile del 1079 aveva \nassegnato in benefizio ai canonici della cattedrale di \nArezzo altra porzione di beni posti nei contorni di Ottavo \nin Val di Chiana, cioè la quarta parte della corte e Castello \ndi Puliciano e della sua chiesa di S. Lorenzo compresa nel \npiviere di S. Mustiola a Quarto, con la quarta parte \nde’muri, fossi, carbonaje e di ogni altra munizione del \nCastello con le case, terreni, vigne, uliveti e tutte le \npertinenze addette alla quarta parte del Castello \nmedesimo; la qual porzione ereditò la C. Sofia dai suoi \ngenitori e da Enrico figliuolo del Marchese Uguccione \nche fu suo marito. Inoltre la medesima donò allo stesso \ncapitolo l'uso e l'albergaria spettanti alla donatrice dentro i \nseguenti confini, cioè, dalla chiesa de’figli del fu Guidone \ndi Raginaldo alla via del Toppo di Figline sino nel \nPadule, e di là fra i confini dei Castelli di Pigli , e quelli \ndella corte di Puliciano. – Vedere FIGLINE di Val di \nChiana, MONCIONE, PILLI e PULICIANO in Val di \nChiana. \nLa chiesa di S. Maria di Ottavo è di libera collazione del \nvescovo di Arezzo, il quale con decreto del 7 aprile 180… \nautorizzò la traslazione dalla parrocchia d'Ottavo nel \nvicino oratorio pubblico di S. Filippo, finché non fosse \nriedificata l'attual chiesa e canonica nuova. \nLa parrocchia di S. Maria di Ottavo nel 1745 aveva 103 \nabitanti, e la medesima all’anno 1833 noverava 171 \nabitanti.",
    "original_title": "OTTAVO in Val di Chiana",
    "page": 497,
    "slug": "ottavo-in-val-di-chiana",
    "byte_offset": 3124707
  },
  {
    "context": "(Octabo) volgarmente detto  VAL D’OTTAVO, nella Valle del Serchio.",
    "title": "OTTAVO SOPRA LUCCA",
    "body": "– Borgo con \nchiesa plebana (SS. Pietro e Paolo) già filiale di quella di \nDecimo, nella Comunità e circa 5 miglia toscane a ostro \ndel Borgo a Mozzano, Giurisdizione del Bagno, Diocesi e \nDucato di Lucca, dalla qual città la borgata di Ottavo \ntrovasi 7 miglia toscane a settentrione. \nIl borgo di Ottavo è attraversato dall'antica strada maestra \ndi Garfagnana sulla destra ripa del Serchio a piè del \nvalloncello percorso dal fosso Pedogna. \nSi conservano memorie di questo luogo sino dalla metà \ndel secolo VIII, quando vi era un oratorio dedicato a S. \nSalvatore, rammentato in un istrumento stipulato nel 752 \n(1 marzo) in Octabo , edito nel Vol. IV. P. I. delle Memor. \nLucch. \nNella qual'Opera (Vol. V. P. II e III) sono stati pubblicati \ndiversi altri istrumenti autografi dei secoli IX e X, nei \nquali è nominata la stessa chiesa di S. Salvatore in Ottavo, \nmentre alcuni di essi tendono a dimostrare che, fino \nalmeno dal secolo X, nel Castello di Ottavo avevano \ngiurisdizione civile i vescovi di Lucca. Conciossiachè li \n28 dicembre del 983 il vescovo Teudegrimo diede in \n\nfeudo a Willeramo detto Willo figlio del fu Isimbaldo \n(autore dei nobili di Ottavo) varii beni spettanti alla chiesa \ndi S. Maria e S. Gervasio fuori delle mura di Lucca, le \nquali sostanze erano situate a Sesto, a Sagromigno, a \nTorri, a Pulia, e nel luogo di Ottavo. \nIl P. Cianelli nel Vol. III delle citate Memorie Lucchesi \nassicura, che i nobili di Ottavo erano signori di Bozzano, e \nche eglino nel 1032 offrirono, se non piuttosto \nrassegnarono, alla cattedrale di Lucca la metà di quel \ncastello. \nPeraltro in un ricordo del 19 ottobre 1147, scritto nel \npalazzo vescovile di Lucca, si dichiara che Rolando figlio \ndi Fraolmo causidico, uno de’signori di Ottavo giurò in \ndetto giorno fedeltà a Gregorio vescovo di Lucca, nell'atto \nche riceveva da quel prelato la conferma del feudo di \nOttavo. \nGl’industriosi abitanti di Val d'Ottavo hanno saputo \nartatamente profittare delle torbe che trasporta il torrente \nPedogna per colmare la circostante valletta, giovandosi \nnel tempo stesso della caduta di quel torrente per stabilirvi \ndiversi edifizj da molini e da frantoj. \nLa chiesa di S. Pietro d'Ottavo nel 1260 era dipendente dal \npievano di Decimo. Eretta che fu nei secoli posteriori in \nbattesimale si disse di Val d’Ottavo, forse dal perimetro \ndel suo piviere, cui però furono assegnate anche delle \nchiese fuori del valloncello omonimo. Attualmente sono \nsoggette alla pieve di Ottavo le seguenti sette chiese \nparrocchiali ; cioè, \n1. SS. Giusto e Clemente a Partigliano ; 2. SS. Donato e \nLorenzo a Domazzano; 3. S. Martino in Freddana; 4. S. \nMaria a Loppeglia; 5. S. Pietro a Fiano ; 6. S. \nBartolommeo a Torcigliano di Monsagrati ; 7. S. Prospero \na Tempagnano di Val d’Ottavo. \nLa parrocchia plebana de’SS. Pietro e Paolo a Ottavo, \nossia a Val d’Ottavo, nel 1832 annoverava 816 abitanti.",
    "original_title": "OTTAVO (Octabo) SOPRA LUCCA, volgarmente detto ",
    "page": 498,
    "slug": "ottavo-sopra-lucca",
    "byte_offset": 3130147
  },
  {
    "context": "nella Romagna.",
    "title": "OTTAVO (CASTELLO)",
    "body": "– Casale con \nparrocchia, che sebbene spetti allo Stato pontificio, si \nestende con la sua giurisdizione ecclesiastica sopra una \nporzione della Comunità granducale di Modigliana. – \nVedere MODIGLIANA, Quadro della popolazione della \nsua Comunità.",
    "original_title": "OTTAVO (CASTELLO)",
    "page": 498,
    "slug": "ottavo-castello",
    "byte_offset": 3133171
  },
  {
    "context": "(Utiniana) nella Valle del Tramazzo in Romagna.",
    "title": "OTTIGNANA",
    "body": "– Casale con chiesa parrocchiale (S. Maria a \nOttignana, ossia in Tramonte), filiale della pieve di S. \nValentino, nella Comunità e circa miglia toscane 1 e 1/2 a \nlibeccio di Tredozio, Giurisdzione di Modigliana, Diocesi \ndi Faenza, Compartimento di Firenze. \nRisiede in costa dal lato destro della fiumana del Tredozio, \nossia del Tramazzo, la quale a Modigliana si unisce al \nfiume Marzeno tributario esso medesimo del fiume \nLamone. – Vedere TREDOZIO Comunità. \nLa parrocchia di S. Maria a Ottignano nel 1833 aveva 353 \nabitanti.",
    "original_title": "OTTIGNANA",
    "page": 498,
    "slug": "ottignana",
    "byte_offset": 3133464
  },
  {
    "context": "in Romagna.",
    "title": "OVIGLIO DI MODIGLIANA",
    "body": "– Era una \ndelle 24 sezioni appellate Balìe, in cui fu reparlita tla \nComunità di Modigliana, e che designossi col vocabolo di \n\n\n\nBalìa di Oviglio , nel popolo di S. Pietro in Tuscino, \nDiocesi di Faenza, Compartimento di Firenze. – Vedere \nMODIGLIANA Comunità, e TUSCINO.",
    "original_title": "OVIGLIO DI MODIGLIANA",
    "page": 498,
    "slug": "oviglio-di-modigliana",
    "byte_offset": 3134068
  },
  {
    "context": "",
    "title": "OVILE (PORTA) o UVILE DI SIENA",
    "body": "– Vedere SIENA. \n– Qui dirò solamente che nel suburbio di Porta Uvile \nesiste una fonte pubblica eretta sino dall'anno 1228, \naumentata nel 1262, la quale riceve il nome da questa \nPorta al pari di una chiesa parrocchiale situata in città, S. \nPietro in Ovile o a Uvile, già ospizio di Frati Francescani, \nriedificata, più vasta nel 1758. \nDirò altresì essere fama che presso la cappella detta \ndell’Alberino fuori di Porta Uvile esistesse un piccolo \neremo di Frati Minori francescani, eretto vivente il santo \nPatriarca d'Assisi, che lo abitò nel 1225. – In seguito i \nFrati Minori lasciarono quel piccolo convento per entrare \nnel 1236 nel grandioso claustro e chiesa annessa di S. \nFrancesco dentro Siena. \nAnche nella prossima villetta di Ravacciano si crede che \nvi fosse un piccolo monastero di Pinzochere soppresso nel \n1257.",
    "original_title": "OVILE (PORTA) o UVILE DI SIENA",
    "page": 499,
    "slug": "ovile-porta-o-uvile-di-siena",
    "byte_offset": 3134390
  },
  {
    "context": "",
    "title": "OZARI, o VAL D’OZARI",
    "body": "– Vedere OSARI DI PISA.",
    "original_title": "OZARI, o VAL D’OZARI",
    "page": 499,
    "slug": "ozari-o-val-d-ozari",
    "byte_offset": 3135277
  },
  {
    "context": "",
    "title": "OXENA (S. QUIRICO IN )",
    "body": "– Vedere S. QUIRICO in Val d’Orcia.",
    "original_title": "OXENA (S. QUIRICO IN )",
    "page": 499,
    "slug": "oxena-s-quirico-in",
    "byte_offset": 3135332
  },
  {
    "context": "(AUXER, e AUSER) nel suburbio meridionale di LUCCA.",
    "title": "OZERI, e OZZORI",
    "body": "– Se è difficile l’impresa di \nrintracciare oggidì l’andamento vario e le idrauliche \nvicende dell'Osari e del Serchio nella sezione pisana , non \nmeno difficile si rende l'indagine l’antico corso del \nSerchio e dell'Ozzeri, o Ozzori nella pianura lucchese, \ndove questi due fiumi per letti varii e per direzioni \ndifferenti scorrevano. \nAll’Articolo LUCCA COMUNITA’ (Volume II pag.887 e \nsegg.)ebbi occasione di discorrere degli alvei diversi \npercorsi dal Serchio nella pianura lucchese, con la scorta \ndei documenti, a cominciare però da quelli del secolo \nVIII. Dalle quali carte (mi sembrò rilevare, che tra il \nsettecento e il mille, e forse anche molto prima e molto \ndopo, il fiume Serchio, a partire dai contorni del Ponte a \nMoriano, scendesse verso Lucca tripartito. Il primo ramo \nch’era il maggiore, correva come attualmente corre a \nponente di essa città, rasentando la base del monte S. \nQuilico; e questo portò costantemente il nome di Serchio \ne anche di Auserchio . Un secondo ramo, ch'era un Bis-\nSerchio deviato dal primo, passava vicino alle mura \noccidentali del secondo cerchio di Lucca; e questo Bis-\nSerchio dopo oltrepassate, non so di quanto, le mura della \ncittà medesima, tornava a congiungersi col ramo più \noccidentale, o col ramo maggiore, isolando per tal guisa la \ncampagna interposta fra il ramo maggiore e il braccio \nminore dello stesso fiume, che al pari del primo si chiamò \nindifferentemente Serclum, e Auserclum. Che questo \nsecondo Serchio fosse una diramazione dell'altro \nmaggiore e più occidentale lo dichiara fra le altre una \nmembrana del 25 giugno 980, recentemente edita nella \n\nparte III. del Vol. V. delle Memorie per servire alla storia \ndel Ducato di Lucca. \nFinalmenle un terzo ramo del Serchio, a partire dai \ncontorni del Ponte a Moriano, dirigevasi a levante della \ncittà di Lucca, passando nei contorni di Lammari, di \nLunata, e di S. Paolo in Gurgite ec. ; e cotesto terzo ramo \n(almeno dal settimo secolo in poi) costantemente \nappellossi Auxer, Ausare, Osare, e finalmente Ozeri e \nOzzori. \nInfatti la diramazione orientale del fiume lucchese intorno \nal mille si descriveva nei contratti coi vocaboli di Ausare e \ndi Osare. – (MEM. LUCCH. T. V. P. III. Vedere due \nCarte dell’8 luglio 981, e 26 giugno 983.) \nDelle vicende idrauliche di questo terzo ramo del Serchio, \ndetto l’Ozzori (Auxer) ne incombe dare qui un breve \ncenno per quanto lo comporta l’onera, e fin dove i miei \nscarsi lumi lo permettono. \nL'Ozeri , attualmente Ozzori, dicesi propriamente quel \nfosso che riceve gli scoli della pendice settentrionale del \nMonte di S. Giuliano, quelli che scendono da una \nporzione della faccia meridionale delle Pizzorne non che \ndella interposta pianura a levante di Lucca. Dalla qual \ncittà l'Ozzori si dis costa almeno due miglia piegando in \ngran parte nella direzione di scirocco a libeccio, per \ncondurre le sue acque nel Serchio a Cerasomma, mentre \nun'altra porzione allontanandosi vieppiù da Lucca corre \nnella prima direzione da maestrale a scirocco per un \ncammino inverso a quello praticato dall'altro canale col \nfine di scaricare le sue acque nel lago di Sesto sotto nome \ndi Canal Rogio. \nÈ questo un piccolo esempio di quanto è accaduto al \nfiume della Chiana , il quale in origine s'incamminava a \nostro per condurre lentamente le acque di tutta la sua valle \nnel fiume Paglia e di là nel Tevere, mentre nei secoli \nposteriori al mille il bilico della Chiana era, quando a \nquattro miglia, quando a sei, quando a dieci, e poi a venti \nmiglia lungi dalla sua sorgente, fino a che arrivò al così \ndetto Argine di separazione piantato 200 anni addietro alla \ndistanza di quasi 36 miglia a ostro dall'ingresso \nsettentrionale della Val di Chiana. In conseguenza di ciò \nla Chiana toscana percorre attualmente dodici leghe \nfrancesi per una direzione inversa da quella che correva al \ntempo del Romano Impero, e che fino dall’origine sua \naveva verso ostro per cammino piuttosto lento, e \nspagliando per via le sue acque a guisa di vadoso fiume \nper versarsi finalmente nel Tevere, mentre da più secoli a \nquesta parte la Chiana toscana si è voltata a settentrione \nper scendere nell'Arn sotto Arezzo. – Vedere CHIANA. \nCosi l’Ozzori lucchese ha acquistato già da gran tempo \nuna doppia pendenza mediante un perno alquanto \nvariabile, per modo che una parte, come dissi, si dirige a \nlevante nel lago di Sesto o di Bientina, mentre l’altra \nporzione si avvia a ponente per tornare nel Serchio. Dissi \nper tornare nel Serchio, giacché il fosso dell'Ozzori, \nsebbene ora sia indipendente, e quantunque non riceva più \nalcun tributo dal Serchio superiormente a Lucca, pure i \ndocumenti da me citati agli Articoli CAPANNORI \nComunità, GORGO (S. PAOLO in), LUCCA, ecc. e \nmolte altre scritture del secolo X che attualmente si \nstampano nella P. III del Vol.V delle Memorie Lucchesi, \nnon lasciano più dubbio, che l’Ausare, ossia Osare \n(adesso Ozzori o Ozeri) anticamente scendendo da \n\n\n\nMoriano e di là per S. Casciano a Vico, Lammari, Lunata \ne Antraccoli, arrivasse alla pieve di S. Paolo; e che costà \nfacesse gorgo per dividersi in due direzioni opposte, una \ncioè, come si è detto, verso il lago di Sesto, ossia di \nBientina, donde poi fluiva in Arno mediante l'emissario \ndella vecchia Seressa , già appellata Auserissola, e l'altra \nporzione dell’Ozeri voltandosi da scirocco a libeccio \ndirigevasi dal Gorgo di S. Paolo per Sorbano, Vico \nPelago, e Flesso , dove sembra che piegasse a ostro per \nritornare nel ramo maggiore del Serchio, dopo essere \npassato sotto il famoso Pontetetto. – (MEMOR. LUCCH. \nVol. IV. P. I. Carta del 15 dicembre 798, e Vol. V. P. III. \nCarte del 5 dicembre 920, e 28 settembre 993 e altre \npassim). \nFra le pergamene dell'Arch. Arciv. di Lucca, tendenti a \nprovare cotesto fatto, ne citerò sole due pubblicate nel \nVol. V. P. III. delle Memorie testè citate.La prima delle \nquali dell'anno 937 (19 agosto) fa menzione di una vigna \nne’confini di Petrojo (a Segromigno) cui si avvicinava \nl'alveo antico del fiume Ausare. Nella seconda dell'anno \n962 sono rammentati i beni in Lammari a confine col \nfiume Ausere, vale a dire là dove l’Ozeri (Auxer) da lungo \ntempo non passa più, comecché non molto lungi da \nLammari si conservi un residuo di nome nell'Ozzeretto. \nNon starò a citare altre carte, come sono quelle dell’11 \naprile 939, e del 7 marzo 938, nelle quali si rammenta a \nconfine l’Ausere, presso Verciano (Versicianum) dove \nesisteva un'isola; ne dirò di altri documenti dei secoli \nantecedenti che conservansi nel citato Arch., dai quali \nresulta chiaro, che il fiume Ausere da S. Paolo in Gurgite \npiegando a libeccio rasentava le borgate di Toringo di \nSorbano , Vico Pelago e Flesso . – Vedere i suddetti \nArticoli \nChe un'altra porzione dell'Ozzori istesso nel secolo VIII \nda S. Paolo in Gurgite per Via Cava fra Tassignano e la \nRotta, (ora detta la Ruota) penetrasse nel padule di Sesto, \nlo danno a conoscere varie pergamene della stessa \nprovenienza; fra le quali gioverà rammentarne una \nprodotta alla luce nel Vol. V. P. III delle più volte \nrammentate Memorie. È un istrumento del 18 novembre \ndell'anno 956 relativo alla permuta di alcuni beni situati in \nluogo detto Canabbia presso Tassignano, a confine col \nfiume Ausere. – Che il luogo di Canabbia, ora Canabbio, \nfosse presso Quarto alla Rotta, circa due miglia innanzi di \narrivare al padule di Sesto, lo dichiara un altro istrumento \ndel 28 marzo 953, in cui si cita un pezzo di terra posto in \nloco Quarto, ubi dicitur a Canabbia. – (MEMOR. \nLUCCH. T. V. P III.) \nQuesti e molti altri fatti, che per amor di brevità tralascio, \nbastano a istruirci non solo che il ramo più orientale del \nSerchio, l'Ausere, veniva dalla parte di Lammari verso la \npieve di S. Paolo, ma che costà esso spartivasi, io non \nsaprei dire, per arte, per natura, o per miracolo, in due \nopposte direzioni, una delle quali seguitava il suo \ncammino a scirocco per vuotarsi nel padule di Sesto, \ncome ora vi corre per il canale Rogio, e l'altro torrente da \nscirocco verso libeccio inoltravasi per Sorbano, Verciano, \nPontetetto, Vicopelago fino al Flesso (Montuolo) dove, io \nsuppongo, che si riunisse al ramo occidentale, il quale a \ndifferenza dell’Ausere, fu costantemente appellato \nSerclum, o Auserclum. \nMancando documenti sincroni dei secoli anteriori \n\nall'ottavo dell’E.V., non si può in modo sodisfacente \nscuoprire se l’Auser, ossia il ramo più orientale del \nSerchio, vivente il S. vescovo Frediano fluisse più accosto \nalle mura di Lucca; e se per sua intercessione l’Auser con \nuna parte almeno, se non con tutte le sue acque fosse \ndeviato di alveo, e che prendesse la direzione verso il \npadule, ad oggetto di liberare dalle troppo frequenti \ninondazioni la campagna suburbana all'oriente e la stessa \ncittà di Lucca. \nFino dai primi numeri della presente Opera, alla pag. 170 \ndel Vol. I (Articolo AUSERESSA) io diceva: \" Se potesse \nprovarsi per vero che la pendenza del piano orientale di \nLucca fosse maggiore verso il lago di Sesto, piuttosto che \nverso il Serchio, e che una parte di questo fiume (non mai \nintiero, siccome opinava 250 anni fa Lorenzo Albizi ) si \nscaricasse nel lago di Sesto o di Bientina, sarebbe in tal \ncaso credibile che l'emissario del lago medesimo traesse \nl'etimologia di Seressa da Auserissola, o Auseressola , \nquasi fosse un piccolo Ausere.\" – Vedere VICO PISANO. \nUna prova plausibile della continuata pendenza del piano \norientale di Lucca verso il lago la fornisce la storia anche \nnel sec. XV, allorché i capi dell'esercito Fiorentino, \naccampato nel 1430 nei contorni di Capannori, a \nTreponzio e a Pontetetto, meditavano di allagare la città di \nLucca, giovandosi a tal'uopo della conosciuta abilità \ndell'architetto Filippo Brunellesco. Ma quell'operazione si \ntrovò vinta e annichilata dai provvedimenti idraulici presi \ndagli assediati; ai quali riescì più facile deviare una \nporzione delle acque dall’alveo superiore del Serchio per \nallagare, come avvenne, il campo de’Fiorentini. – Vedere \nCAPANNORI e LUCCA. \nAnche l'anonimo, sebbene conosciuto, autore \ndell'opuscolo intitolato Notizie Istoriche del Serchio, suoi \nantichi nomi e differente corso, pubblicato in Lucca nel \n1784, conviene, che anticamente il Serchio dai contorni \ndel Ponte a Moriano scendesse nel piano di Lucca per tre \nrami, e che uno di questi (il più orientale) scorresse per i \npiani di Saltocchio , Marlia, Lammari, Lunata, Antraccoli \ne Capannori, e quindi nel bacino che forma il Lago di \nSesto, finchè per l’emissario del lago stesso scaricava le \nsue acque nel fiume Arno sotto il Castello di Vico Pisaino. \n\" I lagaccioli, soggiungeva egli, e gli alti margini di ghiaje \nsparsi per quelle campagne fanno ampia testimonianza, \nche il Serchio abbia avuto il suo corso per lunghissimo \ntratto d'anni in questi luoghi \". \nSennonché lo stesso autore confondendo insieme i diversi \nnomi dati al Serchio con quelli delle sue ramificazioni, \ncredè che si fossero ingannati coloro, i quali dal nome di \nAusere, oggi Ozzori, stimavano poter desumere, che in \ncotest'ultima fossa avesse corso l'antico Auser. \nQuantunque dalle livellazioni trigonometriche \nrecentemente instituite dal Reverendiss. Padre Prof. Mich. \nBertini il piano attuale della città di Lucca risulti di \nparecchie braccia più elevato del lago di Bientina o di \nSesto, non per questo tutte le acque fluenti nelle vicinanze \ndi Lucca si dirigono nel medesimo lago. – Avvegnachè la \npianura fra Lucca e il lago dev'essere stata colmata dalle \npiene dell'antico corso dell’Ozeri sulla direzione a un \ndipresso che tiene oggi la fossa dell’Ozzeretto. Esistono \ninfatti, come al temp o dell'Albizi, estesi ed altissimi \nbanchi di ghiaja e ciottoli alti a far fede di ciò, al par di \nquelli rimasti quasi a fior di terra fra Lammari, S. Paolo e \n\n\n\nPaganico ec. – \nPer modo che cotesta porzione di pianura centrale della \nValle dell’Ozzori essendo in tal guisa stata rialzata più di \nquello che lo sia l’altra d’appresso al lago o alla città di \nLucca, ne conseguita, che le acque fluenti dal lato che \nguarda levante entrano colla Fossa Nuova, o col Canal \nRogio nel Lago di Sesto mentre le acque che scorrono \nverso ponente fra S. Paolo e Lucca si dirigono per \nl’Ozzori e di là per Cerasomma nel Serchio. \n Infatti il piazzale della chiesa di Lammari diede al Prof. \nPad. M. Bertini l'altezza assoluta di braccia lucchesi 39,6; \ne quella davanti alla chiesa di Antraccoli di braccia 30,6, \nmentre il piano più depresso della città di Lucca fu dal \nProf. medesimo riscontrato sulla piazza di S Maria foris \nportam, elevato braccia lucchesi 25,6; quando il pelo \nbasso del Lago di Sesto sarebbe solamente braccia 14,7 \nsuperiore al livello del mare. \nSi avverta però, tanto per il caso attuale, come per tutti gli \naltri nei quali ho avuto, o avrò bisogno di servirmi e di \nnominare le braccia lucchesi, che esse stanno a quelle \nfiorentine come 10,000 a 10,117. \nIn quanto ai ponti esistiti sopra l’antico corso dell’Ozeri, \nla storia non pare che rammenti altro che quello \nfabbricato lungo l'antica strada maestra del Monte Pisano, \nappellato Pontetetto, e di cui esistono memorie fino dal \nsecolo ottavo, nel modo che lo qualifica un istrumento del \ndì 15 dicembre dell'anno 798, dove si nomina un \nCafaggio presso Pontetetto . – (MEMOR. LUCCH.T. IV. \nP. I.) \nQuesto ponte era assai più lungo di quello che attualmente \nattraversa il Canal d'Ozzori, siccome più copioso d'acque, \npiù largo e più profondo esser doveva costà l'alveo \ndell’Ozzeri (Auxer) non solo nei secoli anteriori, ma \nanche in quelli posteriori al mille. L’istoria infatti ci fa \nsapere, che sul declinare del sec.XIII cotest’Ozeri era \nmolto più ricco di acque e largo di letto, tostochè, nel \n1268, essendo disceso dal Monte Pisano un corpo di \ntruppe dell'esercito condotto in Italia dal re Corradino, i \nLucchesi guidati dal maresciallo di Carlo d'Angio \nvenerunt (scriveva l’Annalista Tolomeo sul principio del \n1300) venerunt ad Pontem tectum, locum munitum, UBI \nEST AUXERIS AQUA PROFUNDA ET LATA NEQUE \nVADABILIS. \nNon dirò dei ponti moderni che cavalcano l’attuale canal \nd'Ozzori, e l'altro ramo sotto nome di Canal Rogio, \navendoli già descritti all'Articolo Lucca Vol. II pag. 890. \nDirò piuttosto di un progetto nuovissimo pubblicato in \nPisa nell'ottobre del 1839 dal Cav. Prof. Gaetano Giorgini \nattual soprintendente generale degli studi nel Granducato, \nrelativamente ad un canal maestro da tracciarsi fra il Lago \ndi Sesto, Montuolo, Ripafratta e il mare, per ristringere \nl'area del padule di Sesto e bonificare nel tempo \nmedesimo la pianura lucchese e pisana interposla fra \nl'Arno e il Serchio nell’ultima sezione sino al mare \nIl dotto autore dopo aver nel titolo primo del suo \nRagionamento avvertito, che le due linee di scolo maestro \nper l’essiccazione de’paduli di Sesto e di Bientina ideate \ndal Ximenes e dal Lorgna, l’una per l'intiero, l'altra per la \nmassima parte nel territorio lucchese, non erano proposte \ncome le migliori fisicamenle parlando, ma come quelle \nche meglio conciliando i bisogni della Rep. di Lucca colle \npretensioni del Granducato potevano in quel tempo con \n\nmaggior probabilità esser concordate; e dopo aver \ndimostrato gl'inconvenienti delle altre due linee dalla parte \ndell'Arno immaginate dal matematico Perelli, e \ndall'ingegnere Giuseppe Manetti, passa nel titolo terzo a \nragionare di un nuovo canal maestro da aprirsi, a partire \ndal Lago di Sesto fino al mare passando fra il fiume Arno \ne quello del Serchio. Esso entrerebbe da prima giunta \nnell'alveo del Rogio percorrendo in una direzione \ncontraria all'andamento attuale delle sue acque; quindi \npasserebbe nell'Ozzori convenientemente rettificato e \nprofondato fino a che passato Montuolo (l'antico Flesso) \npiegherebbe verso Ripafratta. Costì il nuovo canal maestro \ndovrebbe imboccare nella galleria sotterranea che adesso \nserve a portare una porzione delle acque mediante pescaja \ndeviate dalSerchio nel Fosso dei Molini di Pisa. La qual \ngalleria destinata allora ad altr'uso, e a ricevere \nesclusivamente le acque del nuovo canale, meriterebbe di \nessere approfondata, scavando egualmente il tronco \nconsecutivo del Fosso de’Molini . Di là il canal maestro \ndovrebbe continuare il suo cammino fra Pappiana e \nOrzignano per un alveo quasi del tutto nuovo; e \nfinalmente correrebbe lungo la ripa sinistra del fiume \nSerchio per metter foce in mare col Fiume morto, previa \nuna rettificazione da farsi nell'ultimo tronco di questa gran \nfossa di scolo. \nIn seguito il Cav. soprintendente Gaetano Giorgini \ndistribuisce approssimativamente la lunghezza del canal \nnuovo da esso progettato, repartito in quattro sezioni che \nsommano miglia toscane 21 e 1/2, cioè: \n \n1.° Dall’origine del nuovo Canal maestro a Montuolo \nCirca Miglia Toscane 9 - \n2.° Da Montuolo a Ripafratta \nCirca Miglia Toscane 2 - \n3.° Da Ripafratta a Orzignano \nCirca Miglia Toscane 2 e 1/2 \n4.° Da Orzignano al mare \nCirca Miglia Toscane 8 - \nTOTALE \nCirca Miglia Toscane 21 e 1/2 \n \nCon tale operazione l’A. ha calcolato che debbano \nrisentirne un gran benefizio non solo le pianure di Lucca e \ndi Pisa, ma che sarebbe per conquistarsi una vistode \nestensione di campagna intorno al lago di Sesto o di \nBientina, mediante la depressione di tre braccia sotto il \npelo estivo del lago attuale, per cui esso deve ristringersi \nin un più augusto perimetro, e senza quella spaziosa \ngronda palustre dalla quale attualmente è circondato. \nPremessi cotesti dati, il dotto A. stabilisce alla sua origine \nil fondo del nuovo canale maestro a braccia 11 e 1/2 sopra \nil pelo basso del mare Mediterraneo; e supponendo egli \nche le acque magre del lago di Sesto, ridotto a Lagacciolo , \npossano conservarsi all'altezza di un braccio e mezzo \nsopra il detto fondo, ciò porterebbe la superficie loro a 13 \nbraccia sopra il livello del mare, lo che verrebbe ad essere \ndi un braccio e 7/10 più basso del pelo del lago attuale \nsecondo la livellazione del Reverendiss. Padr. Bertini, \nriportata alla pag. 873 del Vol. II di quest'Opera. A tenore \ndella quale il pelo basso del lago di Sesto sarebbe inferiore \ndi braccia 1 e 3/10 delle livellazioni idrauliche ammesse \ndal Cav. Giorgini, perché a 16 braccia in varii tempi e da \n\n\n\nvarie persone dell'arte fu più volte il suo livello \nriscontrato. In vista di che il prelodato autore acquista il \ndiritto di credere, che il pelo estivo del lago di Sesto, o di \nBientina, sia almeno 16 braccia superiore al pelo basso \ndel mare, e che ove s’imposti l’incile del nuovo canale in \nun punto del fondo inferiore di br. 4 1/2 al pelo estivo del \nlago, ed ove riesca conservare sopra questo incile’un \naltezza d’acqua di braccia 1/12, le acque estive del lago \ndi Sesto o di Bientina si deprimeranno di circa braccia 3, \ned ivi rimarrà un Lagacciolo di qualche riguardo. \nAmmesso pertanto che il piano dell'incile da dover servire \ndi emissario al nuovo canale sia braccia 11 e 1/2 più \nelevato del mare, e che l'altezza del lago ridotto \nlagacciolo si conservi al livello di braccia 13 sopra le \nacque basse dello stesso mare, l'A. distribuisce tutta la \npendenza del nuovo Canal d'Ozzori ragguagliatamente a \ncirca braccia 0,60 per ogni miglio; la qual pendenza si \nammette per bastante come con molti esempi egli \npotrebbe dimostrare, trattandosi particolarmente nel caso \nattuale di acque che dovrebbero essere in gran parte \nspogliate delle loro torbidezze. \nMa questa pendenza di braccia 0,60 a miglia toscane \nsoggiunge il ch. A. non anderebbe già distribuita \nregolarmente in tutto il corso del nuovo canale. Per \n\ndimostrazione di questa e di altre indagini non meno \nimportanti ivi espresse, invieremo i lettori all'esame di \nquella parte di Ragionamento, non dovendo noi \nallontanarci di troppo dallo scopo di quest'Opera, \ncoll'entrare in altre particolarità di argomento secondario, \ne solamaente ci limiteremo alla conclusione che lo stesso \nA. deduce; quella cioè: che quando saremo arrivati ad \nallacciare all'Ozzori il nuovo canale maestro, le acque \ntutte della pianura orientale di Lucca prenderanno il loro \ncorso per cotesto scolo generale che avrebbe un fondo \nquasi otto braccia inferiore al letto dei Serchio. Quindi \ncomincerebbe un'era nuova per il territorio di Lucca; le \nraccolte non sarebbero più compromesse dalle prolungale \ninondazioni; i paduli scomparirebbero rapidamente, ed il \nlago di Sesto (o di Bientina)si ridurrebbero entro una \ngronda meno larga, meno soggetta alle espansioni, ec. ec.\" \n– (Op. cit.)",
    "original_title": "OZERI, e OZZORI",
    "page": 499,
    "slug": "ozeri-e-ozzori",
    "byte_offset": 3135402
  },
  {
    "context": "",
    "title": "OZZANO",
    "body": "– Vedere UZZANO.",
    "original_title": "OZZANO",
    "page": null,
    "slug": "ozzano",
    "byte_offset": 3156214
  },
  {
    "context": "",
    "title": "OZZORI, e OZZERI",
    "body": "– Vedere OZERI della pianura lucchese.",
    "original_title": "OZZORI, e OZZERI",
    "page": null,
    "slug": "ozzori-e-ozzeri",
    "byte_offset": 3156246
  }
]